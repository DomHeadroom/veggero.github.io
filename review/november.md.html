# Dicembre 1: Review

## Struttura generale

### Habits

<div class="card">
Ero arrivato a sei sessione di quattro habits ciascuna a inizio mese; per i primi due terzi del mese, però, ho avuto difficoltà a raggiungerne ogni giorno un numero abbastanza elevato. Per questo motivo ho deciso di semplificare la routine, gradualmente, arrivando a sempre sei sessioni ma di tre abitudini ciascuna.

Ho anche deciso, arrivato a due terzi del mese e insoddisfatto di come stesse andando, di fare un cartellone in cui segnare tutte le abitudini giornaliere per i successivi dieci giorni. Questo è stato un punto di svolta, in quanto da allora non ho perso neanche una abitudine. Vorrei quindi formalizzare questo aspetto, magari passando da un cartellone a una lavagna (appena ordinata).

Delle abitudini che ho deciso di continuare a tracciare, c'è stato un aumento del numero totale di "fatto" (con una sola eccezione). Segue la percentuale per ogni abitudine:

Nome | Frazione | Percentuale
-- | -- | --
Video per TikTok | 20 / 28 | 71%
TechMedia | 19 / 25 | 76%
Video per Youtube | 21 / 22 | 95%
Controllare Mail | 24 / 26 | 92%
Libro e Dispense | 23 / 25 | 92%
Esercizi Lezione | 14 / 25 | 56%
Bugfixing KDE | 19 / 24 | 79%
PineNote Hacking | 10 / 24 | 41%
Attuare To-Do | 22 / 25 | 88%
Disegno Drawabox | 15 / 24 | 62%
Appunti Matematica | 11 / 24 | 45%
Scrivere Poesie | 12 / 26 | 41%
Mettere in ordine | 18 / 26 | 69%
Pulire cucina | 12 / 26 | 46%

Anche nel caso delle abitudini che sembrano più critiche c'è comunque un miglioramento netto rispetto al mese scorso (soprattutto considerando gli ultimi dieci giorni nel mese, che sono stati 100% per tutte le abitudini in questa lista).
</div>

### Energia

<div class="card">
Per curiosità, ho deciso di segnare sul cartellone anche l'energia che avevo mentre facevo ognuna delle 18 habits giornaliere, valuata da 1 (completamente distrutto) a 4 (nessuna forma di stanchezza). Quello che mi interessa in particolare è l'energia media giornaliera sul passare dei giorni e l'energia media per task nel passare del giorno.

Nel primo caso, abbiamo un grafico che inizia e finisce con una media quasi perfetta, e che nella zona centrale scende quasi fino a toccare 3. Con una sola eccezione, tutti i giorni hanno avuto una media superiore a 3.

Nel secondo caso abbiamo una media che parte abbastanza alta di primo mattino, crolla (a 3 di media) con l'arrivo dello studio; superato quello, la media si assesta su 3.5.

In entrambi i casi, i dati sono abbastanza promettenti, e hanno come unico segnale importante il fatto che lo studio richiede una quantità di energie notevole nel complesso.
</div>

### Struttura giornaliera

<div class="card">
Con l'ultimo sprint di dieci giorni, ho deciso per questo ordine di abitudini:

- Produzione Contenuti (TikTok, TechHut, Nicco Loves Linux)
- Studio (Controllare Mail, Algebra, Analisi Complessa)
- KDE (Bugfixing, PineNote hacking, To-do)
- Scacchi (Puzzle, Video istruttivo, Partite)
- Altri Hobby (Disegno, Insegnare Matematica, Poesie)
- Pulire (Pulire stanza, Pulire cucina, Review)

Questa suddivisione si è rivelata, credo, particolarmente efficace, e la manterrei così com'è (cambiando al massimo l'ordine interno delle categorie, e.g. Analisi prima di Algebra). Con l'avvento di Dicembre, diventa una domanda rilevante il se e dove inserire il calendario dell'avvento. Come primo tentativo, considererei di considerarlo come un to-do giornaliero, in modo da poterlo mettere da parte se quel giorno c'è qualcosa di più importante.
</div>

### Focusmeter

<div class="card">
Il mese scorso studio+università corrispondeva al 17.9% del tempo produttivo totale; questo mese è il 17.8% (ma più sullo studio). Tenendo conto che non ho più corsi se non uno, direi che è abbastanza appropriato.

La categoria "rilassata", cioè leggere e ascoltare news, era il mese scorso 15.9% e questo mese il 18.1%, quindi fondamentalmente stabile.

La produttività totale in ore passa dal 247 ore dello scorso mese al 310 di questo (tenendo conto che la prima settimana di ottobre aveva l'Akademy). Anche in questo caso c'è un notevole progresso da ottobre a novembre.
</div>

### Tasks

<div class="card">
Ho effettivamente iniziato a comprare le cose su Amazon, quindi GG. Anche i tornei di scacchi ho abbastanza risolto; con questa nuova organizzazione, basta non considerare i penultimi e terzultimi set di abitudini.

In questo momento le mie uniche deadline significative sono gli esami.
</div>

## Linux

### Canale Youtube

<div class="card">
Gli iscritti di ottobre sono stati solo 412, che non è molto soddisfacente. Questo è anche perché mi sono focalizzato principalmente sui video più semplici dove parlo di quello che ho contribuito a KDE Plasma. Per evitare questa cosa, ho deciso di fare un esperimento durante l'habit di review: non solo fare una review di come è andato il video di quel giorno, ma decidere anche tre possibili titoli per video, e di fare un poll sui miei social e lasciare decidere agli utenti - durante la notte - quale dei tre fare. Il giorno dopo, la mattina, guardo i risultati e faccio quello che ha vinto (cercando di indovinare il giorno prima quale vincerà). Dopodiché, pubblico immediatamente il video invece di prepararlo per il giorno successivo. In questo modo, la sera successiva posso immediatemente constatare se la mia idea era buona o meno. Ho provato questa tattica negli ultimi giorni del mese e sembrava funzionare ed essere interessante. In questo modo genero anche un sacco di idee per video, scarti, che posso comunque riutilizzare in futuro.

Le entrate sono state eccezionali: circa 1200€. Questo è stato, di gran lunga, il mese con più donazioni in totale. Sarebbe stato di per se un buon mese, ma verso fine mese ho ricevuto una singola donazione di 700€ che l'ha portato in prima posizione. Continuerei quindi a fare - anche spesso - video su quello che faccio chiedendo donazioni, in modo da continuare su questo trend molto positivo. Se riuscissi ad arrivare a 700€ mensili stabili, che è non facilissimo ma neanche impossibile, sarebbe fantastico. Già siamo a quasi 200 su patreon. Youtube può arrivare, con un po' di impegno, a 200 anche lui. Ne servirebbero 300 di donazioni in modo regolare.

Ho anche completamente rifatto lo studio, rendendo molto molto più facile registrare e tutto. L'unica cosa che mancherebbe a questo punto è la fotocamera nuova, che è un bell'investimento, però dai, ho guadagnato in totale 1400€ solo a novembre, più 800€ di università, ci manca solo che non possa investirne la metà in fotocamere.
</div>

### Podcast

<div class="card">
Ho ucciso il podcast. Fine, era una cattiva idea. Adesso pian pianino ne rimuovo le informazioni anche dal mio sito. Il problema è che nonostante non prenda così tanto tempo farlo, non ci guadagno praticamente nulla (non tanto in termini di soldi quanto di... qualsiasi cosa). Alla fine devo anche fare la mia analisi costi benefici e cercare di non complicarmi inultimente la vita.
</div>

### TechHut Media

<div class="card">
Mettendo la sua habit al mattino, come seconda cosa, sono riuscito ad essere abbastanza costante. Non mi porta una quantità incredibile di soldi (~250€/mese) ma è appropriata per la quantità di tempo che ci spendo ed effettivamente mi ci diverto molto. Tutto bene, quindi.
</div>

### KDE

<div class="card">
KDE ha due abitudini: bugfixing e pinenote hacking. Il primo comprende anche il bug triaging che facevo per plasmashell. Tutto sommato sta andando molto, molto bene. Sto facendo tanti bugfix, spero di poter tra poco fare anche un po' di refactoring del task manager, e aggiungerò qualche funzionalità a Plasma 6.

Ho anche finalmente iniziato lo sviluppo di *Arianna, the EPUB reader*. Finalmente sono arrivato in un punto dove posso prendere il controllo della situzione con le skills che ho, e che è finalmente divertente e godibile. Sono anche "riuscito" a farmi arrivare l'UART adaptor, per quanto non penso che a brevissimo mi servirà, il mio focus attualmente è tutto sull'applicazione, che sta anche venendo semi-bene. Un grande passo in avanti, visto che il mese scorso consideravo questa abitudine "assolutamente fallimentare".

Non ho mandato il CV a KDE, per varie ragioni. Non avevo molto senso se guadagno leggermente meno (di solito) o leggermente di più (questo mese) per conto mio, senza bisogno di una mano di KDE.
</div>

## Poesia et Arte

### Video su TikTok

<div class="card">
Sta andando okay. Sono a 5200 iscritti, quindi ne ho presi qualcosina in più di un migliaio durante questo mese. Ho fatto una serie di video su caparezza che sono iniziati abbastanza bene ma sono un po' scesi successivamente. L'ultimo che è andato abbastanza bene è il "finto dialogo" eminem / prod, e penso in generale sia qualcosa che funziona piuttosto bene su TT, quindi vorrei allenarmi un po' a fare quelli. Ovviamente, è un po' complesso trovare temi di cui parlare in questo caso; anche di questo mi occuperei ogni giorno in fase di review.

La qualità dei video è buona; adesso ho passato il workflow ad OBS anche in questo caso, che potrebbe diminuirla, quindi devo fare attenzione in quel senso. Ma mi da anche qualche possibilità in più di editing live, ma è tutto da vedere in questo caso. Sul sottotitolare, c'è uno strumento apposta di TT che funziona molto bene, quindi ciccia, si usa quello e basta. Con OBS, direi che vado semplicemente a FHD 30fps, non posso fare di più. Anche qui avere in futuro una fotocamera potrebbe aiutare, vedremo.

BTW, la motivazione per cui tutto il registrare si è spostato così di mattina (ottima scelta, credo) è che (1) c'è ancora luce naturale da poter sfruttare e (2) è molto più facile affrontare tutta la giornata con la parte un po' più complessa già conclusa. Un po' per questo motivo TT si è ritrovata a essere la prima abitudine dopo sveglio; avevo paura di essere ancora troppo addormentato, ma secondo i dati non è affatto così.
</div>

### Poesia

<div class="card">
Sto ancora chiaramente proseguendo troppo lentamente, ma almeno ho fatto molto di più che il mese scorso e - se facessi sempre quanto ho fatto negli ultimi dieci giorni - forse il tutto avrebbe senso. Costringendomi a scrivere e scrivere, sono riuscito a stendere una bozza della prima parte di BeL, che è un'ottima cosa. Proseguirei quindi in quella direzione, continuando a fare bozze per poi rifinirle più avanti. Non è semplice definirsi i tempi visto che a Dicembre ho esami e il ritorno in italia, ma sarebbe molto bello avere una bozza complessiva di BeL per il mese prossimo.
Però credo che inizierò a scrivere non su il foglio enorme ma sul quadernino solito. Oppure, potrei comprare un quaderno apposta. Non ne sono sicuro, ne ho già così tanti.
</div>

### Disegno

<div class="card">
Non esattamente un'habit molto interessante o godibile. Sto lentamente, lentamente proseguendo a disegnare scatole che non sono cento come ho detto il mese scorso ma duecentocinquanta. Eeeeh. Sono tipo quasi a settanta, ne avrò fatta una trentina. Arrivo a duecentocinquanta a giugno. Devo quindi costringermi un po' ad aumentare la velocità, se veramente voglio prendere in considerazione concludere questo corso in tempi accettabili. Altrimenti mettiamo una pietra sul mio desiderio di saper disegnare un minimo, ma ecco, vorrei evitare se possibile.
</div>

## Matematica

### Libro di matematica

<div class="card">
Pochissimo da dire. Boh, non sto proseguendo molto velocemente (di fatto il progetto era un po' morto nei primi due terzi del mese, ma è ripreso con lo sprint). Però quello che sto scrivendo ultimamente mi piace. Sto ancora andando con la solita tattica di non concentrarmi davvero sulla parte grafica, che gestirò con grande piacere in futuro, quanto piuttosto sullo mettere assieme il tutto e sul come voglio raccontare i miei argomenti. In futuro poi aggiungerò tutte le funzionalità che un corso, secondo me, dovrebbe avere; compresi un sacco di grafici interattivi.

Non è una cosa che mi aspetto di fare entro giugno prossimo come pensavo all'inizio; è un piccolo, piccolo progetto che pian pianino vorrei costruire, anche se solo per me stesso.
</div>

### Università e studio
<div class="card">
Non ho tantissimo issimo da dire. Nel senso:

- Complex Analysis: ho l'esame tra pochissimo, mi sto preparando, credo che se faccio esercizi per questi quattro giorni dovrei riuscire tranquillamente a passare con buoni voti. Sono moderatamente in ansia. Non troppo. Il giusto. Ho passato gli ultimi giorni a ripassarne vari argomenti, usando sia il libro di testo "ufficiale" che quello del grande Needham.

- Galois Theory: è quindici giorni dopo Complex Analysis, e in realtà mi sono concentrato principalmente su questo, questo mese. A un certo punto mi sono reso conto che era inutile guardarne le lezioni registrate, quindi mi sono fatto - paragrafo per paragrafo - fuori quasi tutti gli argomenti sul libro. Adesso capisco molte più cose, ma decisamente non tutto. Però ho ancora venti giorni, tanto ottimismo, e una playlist su youtube di un tizio che fa queste cose. Quindi avanti tutta.

- Advanced Real Analysis: eeh balzano sia i compiti che le lezioni, sulla seconda parte. Sorry ma super occupato con queste due. Il rientro in Svezia con due esami super complessi sarà probabilmente traumatico, e comunque sia dovrò studiare molto in Italia. Speriamo bene, dai.

- R.A.G.: problema per il futuro niccolò.
</div>

## Altro

### Scacchi

<div class="card">
OTB non sto andando benissimo, però uff, dai, ci si prova. Ho deciso di disdire Aimchess, non mi dava abbastanza funzionalità per il prezzo che chiedeva. E comunque sia io adoro i puzzle lichess, fine.

Online ho toccato una nuova vetta facendo un po' di tornei 3+0: Blitz, 1789! Adesso sono ricaduto a 1746 (ouch) ma credo di poter risalire, con tutta calma. Dovrei anche tornare sui bullet, sono una settantina di punti al di sotto del mio picco giusto perché non ci gioco così spesso.
</div>

<!-- Markdeep: --> <meta charset="utf-8" emacsmode="-*- markdown -*"> <meta name="viewport" content="width=device-width, initial-scale=1"><script>markdeepOptions={tocStyle:'long', autoLinkImages:false}</script><link rel="stylesheet" href="../style.css"><style class="fallback">body{visibility:hidden;white-space:pre;font-family:monospace}</style> <script src="../markdeep.min.js" charset="utf-8"></script> <script>window.alreadyProcessedMarkdeep||(document.body.style.visibility="visible")</script>
