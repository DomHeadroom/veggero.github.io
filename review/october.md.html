# Novembre 1: Review

## Struttura generale

### Habits

<div class="card">

Attualmente, la struttura giornaliera è divisa in categorie di abitudini giornaliere. Ogni categoria è divisa in tre o quattro abitudini più una per rilassarsi. L'idea è che si facciano tutte le abitudini categoria per categoria nell'ordine presentato e prendendo pause tra una categoria e l'altra, facendo ogni abitudine anche solo per cinque/dieci minuti giornalieri. Non ci sono giorni privilegiati per review.

Alcune abitudini non vanno fatte tutti i giorni; ad esempio, il podcast non va registrato di venerdì e sabato.

Funzionano? Prendiamo ottobre come esempio. Contiamo solo 23 giorni, escludendo la prima settimana, in cui ero a Barcellona. La categoria "Scacchi" è quasi completamente a 20 su 23. La categoria "Linux" va da 16 su 16 a 12 su 16. La categoria "KDE" è a 18 su 23, fatta eccezione per "PineNote Hacking", che è a 7 su 23. La categoria "Studio" va da 13 su 23 a 9 su 23. La categoria "Poesie e Arte" va da 12 su 23 a 4 su 23 ("Scrivere Poesie").

Evidentemente alcune categorie funzionano, altre hanno delle singole abitudini critiche, altre non funzionano affatto. Possiamo considerare "critiche" tutte le abitudini che sono completate al di sotto del 70% (~2 giorni a settimana). Si potrebbero far decadere automaticamente le abitudini critiche per due settimane consecutive.

Le abitudini per rilassarsi sono onestamente completamente inutili, per cui le ammazzerò.

</div>

### Struttura giornaliera

<div class="card">

Attualmente mi sveglio alle 8.30 di mattina; non sono generalmente produttivo prima delle 9.15/9.25. La prima categoria di abitudini dura 1h/1h30m, quindi fino alle 10.30/11:00. A questo punto, faccio un primo pasto in meno di mezz'ora. Successivamente, ho il tempo dedicato allo studio. Dopo questo passo direttamente alla produzione di contenuti, generalmente verso l'una. Questo passaggio è particolarmente critico, perché la produzione di contenuti è la categoria più impegnativa della giornata, e inizia senza una pausa precedente. Dopo di questa, ho il secondo pasto. Dopodiché, inizio con lo sviluppo di KDE, poi passo a disegnare, c'è un terzo pasto e poi si mette a posto. Cerco di andare a dormire tutti i giorni a mezzanotte.

È importante notare che la probabilità di raggiungere correttamente un'abitudine dipende direttamente dalla sua posizione nella giornata. Ecco una tabella che mostra la probabilità di fare la prima abitudine di ogni categoria.

1 | 2 | 3 | 4 | 5 | 6
-- | -- | -- | -- | -- | --
73% | 60% | 93% | 78% | 43% | 60%

Tutto ciò che è particolarmente importante dovrebbe quindi essere a inizio giornata (tenendo conto che la prima categoria in particolare dovrebbe essere completabile anche da mezzi addormentati).

In particolare, è difficile mantenere la struttura della giornata verso la sua fine.

</div>

### Focusmeter

<div class="card">

Attualmente categorizzo tutto il tempo produttivo. Ho un obiettivo giornaliero di 12 ore. Questo è stato raggiunto in 13 giorni su 23, ma l'ho quasi raggiunto (11 ore e 30 minuti minimo) 16 giorni su 23, che è il 70% circa.

I giorni critici (<10 ore) sono: due nella prima settimana, quattro nella seconda, una nella terza. L'obiettivo, in generale, è realistico e non difficilmente raggiungibile. (Va fatto notare che lo studio è in drastico calo). È un ottimo strumento per capire come stia andando una giornata e stimare la divisione di impegno. Ecco l'attuale (dovrebbe essere 30%-30%-30%):

Produzione contenuti | Studio | Hobby
-- | -- | --
30% | 16% | 33%

Quindi, lo studio sta soffrendo in favore di hobby (leggermente) e "troubleshooting" (che ha il 5.6%). Per riferimento, questo era settembre:

Produzione contenuti | Studio | Hobby
-- | -- | --
25% | 27% | 29%

Quindi, l'unica criticità davvero è la caduta dello studio in Ottobre.

</div>

### Tasks

<div class="card">

Il mio attuale sistema di tasks mi sembra funzionare in modo efficace ed efficiente. Cercherei giusto di concentrarmi maggiormente nella giornata di concludere una task direttamente in un singolo to-do invece di spezzettarlo eccessivamente. In questa spero aiuti l'aver spostato i momenti to-do più verso la mattinata.

Ci sono alcuni eventi che ho visto essere particolarmente distruttivi per la mia produttività.

In primo luogo i tornei di scacchi. Iniziano alle 6 quindi devo uscire di casa alle 5 e torno non prima delle 10, quindi prendono cinque ore piene. Evidentemente vado in notevole difficoltà per tutto ciò che è successivo al registrare. Però penso, quelle giornate, di poter sacrificare lo studio di scacchi mattutino in favore di uno fatto mentre sono sulla metro e iniziare direttamente con lo studio; in questo modo, dovrei riuscire a fare come minimo KDE. A quel punto, i giorni con il torneo non registro i video per TikTok, però comunque posso scrivere poesie etc.

Poi, quando devo comprare qualcosa. Niccolò, rinuncia. Utilizza Amazon. Diminuisci il più possibile tutto ciò che richiede andare in giro per negozi. È una perdita di tempo e di energia incredibile. No no. Posso fare la spesa per la settimana nel negozio sotto casa - tutto sommato molto economico - e quando vado a scacchi.

Poi, quando ho delle scadenze particolarmente importanti e difficili su cui lavorare. E.g. i video di hardware. Per quanto belli, cercherei a questo punto di non impegnarmi così tanto nel volerli fare, se mi danno così tante ansie. Poi, devo impegnarmi di più in cose come ammazzare la task della paritetica prima di essere troppo vicino alla deadline; idem per kfocus adesso. Per cui, di nuovo: impegnarsi a fare in modo di finire le cose bene e in anticipo nei momenti dedicati al troubleshooting, che comunque sono solo il 5% del mio tempo, quindi non è un problema se si allungano.

Sarebbe bello riuscire a segnarmi il perché non riesco a fare una task da qualche parte, se ho un crollo o qualcosa. Penso che appenderò un poster a riguardo. Non uso più abbastanza poster :(

</div>

## Linux

### Canale Youtube

<div class="card">

A ottobre il canale ha guadagnato 615 iscritti (ottimo, dopo i 389 di settembre). Anche le entrate sono state notevoli (370€, rispetto ai 284€ di settembre). Ho pubblicato la quantità di video che mi aspettavo. I video più popolari sono stati: "Fedora is right about the codecs", "Did valve pay KDE for the steamdeck?", "A new kind of Linux distro", "KDE has a new app". In generale, i video popolari sono quelli escono un po' dalla nicchia di KDE ma che abbiano comunque un valore informativo (per esempio, "Firefox, wtf?" non è andato altrettanto bene). Questi video sono anche quelli che hanno portato più nuovi spettatori al canale.

Invece, i video che hanno portato più entrate sono i devlog KDE, che ho aumentato leggermente verso fine mese.

Evidentemente deve esserci un equilibrio tra le due categorie. Direi di fare almeno due devlog a settimana, e almeno due video fuori dalla nicchia a settimana. La parte più complessa è trovare gli argomenti di cui parlare per i video fuori dalla nicchia. Da questo punto di vista, istituzionalizzerei un po' la "rassegna stampa" che ho iniziato a fare per il podcast. Solitamente, è in grado di dare una buona quantità di idee di argomenti di cui parlare e che siano abbastanza attuali.

Non metterei grande impegno, invece, nell'elaborare la mia struttura di patrons. Ho rimosso i benefit dai tiers, ed è abbastanza chiaro - in mia opinione - che chi dona non lo fa per dei benefit che, in questo momento, neanche sono in grado di dare; piuttosto, il risultato che ottengono sono i miglioramenti a KDE, che devo continuare a consegnargli.

Cerchiamo anche di dimenticarci completamente di aver announciato cose come un contest e un corso. Non ho assolutamente il tempo da dedicarci e so che non verrebbero bene.

Attualmente l'abitudine di questa categoria è "Produrre un video per il canale". Mi sembra semplice, efficace, e praticamente l'unica abitudine che non ha mai avuto un singolo giorno in cui non l'abbia fatta.

A inizio mese volevo trovare degli sponsor, ma visto che ora il mio guadagno verrà (se tutto va bene) principalmente dai miei lavori part-time, e visto che ho avuto un grande aumento di donazioni, non mi preoccuperei affatto della cosa, anche perché prende tempo e il ritorno non è *così* alto.

</div>

### Podcast

<div class="card">

Nell'ultimo mese ho fatto 4.273 ascolti, che è un buon risultato. Negli ultimi giorni il podcast è leggermente sottotono, anche perché ho messo meno impegno nelle ultime puntate. Ero evidentemente in difficoltà sul trovare di cosa parlare tutti i giorni. Alla fine, mi sono preso una breve pausa e ho messo su un feed inoreader che prenda da tutti i blog di argomenti potenzialmente interessanti. Prima di fare il podcast controllo il feed e mi segno come "Read later" tutto ciò di cui voglio parlare.

Questa cosa sembra particolarmente efficace, e aiuta anche nel trovare gli argomenti per i video.

In realtà, ho ricevuto un feedback assolutamente minimo dagli ascoltatori, che se non nelle statistiche potrebbero anche non esistere. Va anche detto che non pubblicizzo minimamente il podcast nei miei video del canale; per questo motivo, aggiungerei come minimo il link alla descrizione e allo sfondo dei miei video.

L'obiettivo era 2k spettatori, e sono a circa 600 (350 dopo questa settimana meno accesa). Mi sembra un buon inizio, in realtà, ed è importante continuare a metterci un po' di impegno, nonostante il ritorno apparentemente basso.

Non mi sembra ancora il momento di considerare di invitare altre persone al podcast.

</div>

### KDE

<div class="card">

Allora, KDE è una task significativa e attualmente ha la sua propria categoria di abitudini. Questa cosa mi sembra buona ed efficace.

La prima abitudine è "To-do KDE"; questo comprende controllare tutte le MR in cui sono stato citato e fixare le mie MR se sono stati presentati commenti. Questa è semplice e veloce, tanto che onestamente la unirei con la successiva.

La seconda abitudine è "Bug triaging". Non ho mai veramente iniziato a fare un bug triaging vero, ma quello che posso fare è leggermi ogni giorno tutti i bug che sono stati segnalati per plasmashell. Ho visto che alcuni posso pure fixarli! Me ne sono assegnati un po'.

La terza abitudine è "Bugfixing". L'obiettivo sarebbe ogni giorno fixare almeno un bug. Ho visto che non è un obiettivo irrealizzabile, e mi da abbastanza su cui fare devlog per il canale. È importante poter sempre compilare plasma-desktop, ma ho visto che solitamente non è un problema. Devo dire che il bug korners mi ha un po' bloccato perché non ha davvero un modo di risolverlo, ma almeno adesso devo solo finire la patch ai bordi che stavo facendo, accettare che la gente si lamenterà (e giustamente!) per sempre della cosa, e lamentarmi ancora più forte con i dev kwin che (giustamente!) mi faranno notare che fixare quel bug prenderebbe una quantità di tempo notevole.

La quarta abitudine, assolutamente fallimentare, è "PineNote Hacking", anche perché ho perso l'UART adapter per far partire p-d sul Note. Sigh. Ho visto qualcosa con epub.js, ma è difficile trovare il tempo da dedicarci. Non penso che tenerlo per ultimo aiuti - anzi! - per cui lo sposterò prima del bugfixing.

I miei due obiettivi prima della 5.27 che sono "più che bugfixing" adesso sono portare quick setting alla tray e le nuove impostazioni per il pannello; ma prima voglio fixare davvero tutti i bug che ho davanti agli occhi attualmente.

</div>

### TechHut Media

<div class="card">

La paga è buona e mi diverto! Devo dire che questa è la cosa che mi mette più ansia non riuscire a fare in una giornata, anche perché è quella per me attualmente più remunerativa. Ci dedicherei un'ora e mezza al giorno, invece di un'ora. Sarebbe da considerare anticiparla, proprio per essere sicuro di riuscire a farla ogni giorno. Come esperimento, la sposterò dopo il podcast e prima del video per il canale, e sposterò il video sul rap alla fine della categoria.

</div>

### TruOS

<div class="card">

Questo progetto è ufficialmente morto, se il tipo mi ricontatta gli dico mi spiace, ormai sono occupato.

</div>

### Samsung Innovation Campus

<div class="card">

Nulla da dire. Si seguono le lezioni che si devono seguire, si presenterà il progetto come lo si deve fare. Non si merita assolutamente un posto fisso nella struttura della mia giornata.

</div>

## Poesia et Arte

### Video su Rap

<div class="card">

Beh, dai, tutto sommato i video stanno andando meglio di quanto mi aspettassi. Sono quasi a 4.000 iscritti e adesso i miei video fanno regolarmente come minimo 5.000 visualizzazioni (e, se meno, posso dirmi deluso). La parte più difficile, in realtà, è trovare sempre argomenti per i nuovi video. Ho visto che convincersi a registrare un video è più complesso se non ho chiaro in mente cosa vorrei registrare. Non saprei bene, onestamente, come affrontare la cosa.

Penso anche l'abitudine "Registrare il video su rap" non sia nella categoria di abitudini corretta. Registrare consecutivamente due video è, in realtà abbastanza faticoso; preferirei tenerlo staccato da quello per youtube. Per questo motivo, proporrei di spostare questo assieme a poesie ed arte, con il secondo fine anche di rendere più facile la scrittura delle poesie. Significa registare i video più tardi, ma non dovrebbe essere così tardi da dare fastidio ai vicini (che credo di non avere?).

Devo fare attenzione all'ordine. Credo di voler iniziare dal registrare il video - che, per quanto difficile, almeno so come si fanno. Poi, direi poesia - perché se lo metto per ultimo non lo faccio affatto. Insomma, cerchiamo di ridare un minimo di valore a questa categoria.

Devo investigare un pochino sulla qualità dei video dopo che vengono caricati su tiktok. I file sono piuttosto grandi, un centinaio di mega, e questo potrebbe essere negativo; dovrei provare prima a comprimerli. Per il resto, dovrei continuare più o meno come sto facendo ora, e utilizzare la fotocamera principale, che mi da effettivamente una qualità maggiore. Vorrei tornare a usare la gcam, non so onestamente perché mi produca un file così rotto. Magari registro in 4k e poi downscalo. Dovrebbe anche avere una qualità video maggiore. E se registro a 60fps (posso, a 4k? ah, no) e poi esporto a 50/55 dovrebbe aiutare la qualità. È un po' da sperimentare e vedere come va.

Sottotitolare è una menata ma onestamente non vedo modi di automatizzarlo e credo aiuti abbastanza da giustificarne il tempo speso. Magari potrei sperimentare nuovamente con il trascrittore automatico di kdenlive (non ho grandissima fiducia). Un giorno che ho tempo libero dovrei anche decidere bene che font utilizzare.

Vorrei continuare a mischiare video su rap e su poesie, a volte anche leggendo cose mie (rendendole in qualche modo interessanti). Il pubblico, alla fine, dovrebbe essere uno che possa essere interessato al mio libro, quando lo finirò.

</div>

### Poesia

<div class="card">

Questo è il mio obiettivo più in crisi. Mettendo da parte tutto il discorso di Micky - qui la velocità non dipende veramente da me - io attualmente non sto producendo alcuna poesia, e inizio anche a sentire l'ansia da non riuscire a scrivere. Sopratutto, non è chiaro come dovrei scriverla: se seduto alla scrivania, o mentre passeggio. Credo sia abbastanza efficace avere il quaderno sulla scrivania, il cellulare fuori portata, e poi sdraiarsi a letto e chiudere gli occhi. Cercherò di puntare su questa tecnica.

Voglio assolutamente riuscire a buttare giù Bianca e Linda e voglio assolutamente che sia qualcosa in rima, non un racconto. Non scrivo rime veramente da troppo tempo. Ho valutato anche l'idea di scrivere qualcosa di scollegato giusto per allenamento, come facevo il primo anno in svezia, ma non penso di averne tempo/voglia/forza e non mi servirebbe molto.

Per cui andiamo avanti con le poesie che mi ero detto di voler finire e cerchiamo di recuperare, che a partire da oggi sono in ritardo sul programma.

Non sono sicurissimo di cos'altro fare per cercare di aiutare quest'abitudine oltre al cambiarne l'ordine.

</div>

### Disegno

<div class="card">

Ho poco da dire, in realtà. Andrei avanti a disegnare le mie cento scatole, anche se a questo ritmo ci metterò un po' di tempo. Purtroppo non ho davvero molto più tempo/forze da dedicare a drawabox o al disegnare in generale. E non penso di non star facendo alcun progresso, e alla fine in realtà quest'abitudine la faccio abbastanza spesso. È anche qualcosa che posso piacevolmente fare se sto contemporaneamente ascoltando qualche podcast o guardando qualche livestream di scacchi.

</div>

## Matematica

### Libro di matematica

<div class="card">

Sta andando abbastanza bene, in realtà. Magari non scrivo tutti i giorni, ma credo di star facendo significativi progressi, adesso ho un'idea chiara di dove sto puntando, e sono abbastanza orgoglioso di quello che sono riuscito a fare finora.

Mi piacerebbe automatizzare un pochino di più la produzione delle illustrazioni, ma in realtà non penso ci siano modi particolarmente più efficaci di inkscape. Piuttosto, lascerei al futuro me la produzione delle illustrazioni, che non richiedono così tanta fatica, mi da solo fastidio dover smettere la spiegazione per mettermi a fare l'illustrazione. Per questo motivo adesso ne mancano un po', ma in futuro spero di aggiungerne molte nella rilettura.

</div>

### Università e studio

<div class="card">

Oooh, quanto dolore qui! Allora, intanto non devo più andare a seguire analisi complessa. Quindi bene. C'è ancora analisi avanzata reale, che avrebbe anche gli esercizi del venerdì, ma spesso vanno in contrasto con i tornei di scacchi e non posso farci nulla. Mi segno però di ricontrollare che effettivamente vadano in contrasto, perché avevo smesso di seguirli in realtà per colpa di Samsung.

Il *vero* problema sono le lezioni di Galois Theory e l'altra. Che palle. Non ha senso ridursi all'ultimo per cercare di recuperarle, ma che dolore cercare di seguirle. Facciamo che ne recupero, d'ora in poi, una al giorno come parte dello studio. Aggiungo un'abitudine apposta; d'altronde, non dovrebbe neanche prendere l'essere così sveglio per seguire queste lezioni. Posso considerare l'averla come prima cosa. Con un inizio di studio così tranquillo potrei spostare il pasto dopo la categoria d'abitudini dello studio. Recuperando 7 lezioni a settimana, 5 tenendo conto che ne ho due a settimana, attualmente devo recuperarne 16 circa, entro fine novembre sono in pari. Che è bene, dai, e subito dopo mi preparo con gli esami. Potrei addirittura lasciare perdere attualmente analisi complessa, che mi sembra di essere abbastanza in pari (Tristan ti amo), e iniziare a studiare il resto.

Attualmente leggo il libro di testo e faccio qualche esercizio (a mente o scribacchiandolo sul libro di testo). Mi sembra in realtà un approccio relativamente efficace finché non siamo più vicino agli esami.

Poi, santissima pazienza, se quello di algebra non sa spiegare io non posso fare più di tantissimo. Ho pure metà dei punti degli esercizi di analisi complessa e pieni per analisi avanzata reale.

</div>

## Altro

### Scacchi

<div class="card">

Brevissimo perché mi sto dilungando troppo. Qui tutto abbastanza tranquillo, ma devo prendere i quiz più seriamente. Facciamo che provo Aimchess e vedo se è qualcosa su cui investire. I tornei poi continuo come sto facendo ora, non penso di dover cambiare significativamente la mia tattica. E probabilmente gli scacchi sono una delle cose su cui mi impegno più regolarmente. Faccio non sempre tante partite giornaliere, però ho iniziato a fare quelle 5+3, che durano abbastanza dal giustificare farne solo una al giorno, secondo me.

Valuterò più avanti se non sto migliorando come vorrei, ma attualmente ho raggiunto regolarmente i 1760 (mentre ero bloccato a 1690 non troppo tempo fa) in blitz, che non è male affatto, e sono ancora a 1950 su rapid, che è fantastico, quindi non ho veramente nulla di cui lamentarmi.

</div>

### Sonno

<div class="card">

Io mi do un sacco di tempo per dormire. Cerco anche di fare in modo di avere un sonno il più regolare possibile, da mezzanotte alle 8.30 di mattina. Non penso di addormentarmi bene come vorrei. Mi comprerò l'orologio che mi faccia gentilmente sapere come e quanto dormo.

</div>

### Ansia

<div class="card">

In realtà qui sto andando molto bene. Sto reggendo bene l'ansia sia nelle cose che devo fare ogni giorno, negli scacchi e anche all'akademy è andato tutto abbastanza tranquillo. Quindi, bene. Ho sicuramente ancora da lavorare su questo aspetto, ma mi sono tranquillizato.

</div>

### Alimentazione

<div class="card">

Eeeeeeeeeeeh.

Allora, intanto voglio iniziare a fare delle spese occasionali e più grosse; possibilmente, coincidenti a quando vado a giocare a scacchi, perché il supermercato di lì mi piace particolarmente.

Poi, continuerei con i tre pasti al giorno, che mi tengono sempre abbastanza sazio da non finire a mangiare schifezze solo per non sentire fame.

Continuerei a puntare sulla zuppa di pomodoro che è buona ed economica, ed investigherei sulle altre zuppe della stessa marca. Da investigare anche altre zuppe da farsi di legumi che mi farebbero bene. Poi, mi comprerei seriamente anche delle uova per delle frittate la sera tardi, anche come modo di riposarsi un po' cucinando.

</div>

<!-- Markdeep: --> <meta charset="utf-8" emacsmode="-*- markdown -*"> <meta name="viewport" content="width=device-width, initial-scale=1"><script>markdeepOptions={tocStyle:'long', autoLinkImages:false}</script><link rel="stylesheet" href="../style.css"><style class="fallback">body{visibility:hidden;white-space:pre;font-family:monospace}</style> <script src="../markdeep.min.js" charset="utf-8"></script> <script>window.alreadyProcessedMarkdeep||(document.body.style.visibility="visible")</script>

