# Luce in faville gialle

la vispa teresa ascolta cassette dalla nonna prestate
sulla sua filastrocca su sfondo d'alpi d'estate. le
curiosità? destate. mamma: o mi ci porti o ti
prendo a testate. lei accetta e le canta la filastrocca:
la luce in faville gialle là a valle si getta
farfalle, lei accetta
erbacce, rocce, pace, gattine
una voce da lecca lecca color dolce che si cela
tra le guance. cattive. lei che dice aspetta lei
che legge / che lei legga le cartine. ha già fretta
ma inciampa. lega tradita corda ricordatevene
così: zaino accetta e vene schizzano su rocce
ciliegie. ma, ferita
solo un attimo è come sorrida
come dica: dio, che stordita
poi grida

Le raschia il sangue sulle strade
della mappa. Ma papà ha sbagliato mappa.
Ha stampato parte delle Alpi basse
il passo però era in salita, lei ri-
passa a mente, da dov'è salita? Laggiù?
Sa ciò che dipende dalla sua bussola
e rimette le mappe come bende.
usa un elastico da capelli come laccio
più che la mappa, le serve uno straccio

È un meriggiare pallido, pallido, pallido.
Lei assorta
assoda. che è. là sola. la sola che è
cosciente anche se non le sembra
sarà che non vede ombra o sarà che
non vede che sangue, ma
non sa se si sente bene

Natale. Cassette su un parco delle Alpi. Poi
Estate. Casette su un parco delle Alpi. Lei le vede,
sulla mappa. Chissà dove

# Versi tabù

Co' una gonna di jeans e che balla
il seno che cinse la mente, le gambe accavalla
Mutandine e te? guardi sì, ripensi alla
Nuda di notte? quando ti sogni di farla
Cavalca. E cado. Abbasso la sguardo. Beccato.
Il secondo passa. Peccato. Il peso, il viso, se canto
il suo sguardo seccato si abbatte secando.
Chitarra d'impaccio. Chi darà il mio bacio?
Si La Re Do, uno sfogo. Un lamento del fuoco.
Era una bimba, ora una donna.
Prima La Pimpa, or i film porno.
Eppure il ricordo ancora ritorna. Un toro ha le corna?
Versi tabù. Birra. Versi e tabù. Lei no, lei guida. Ma
Lei è qui da prima, da quando ancora non guida.
Versi e tabù: non guida più. Carta: consenso.
Ti guarda. Quello che dà chi ti porta a letto.
Buonanotte? No, quello che viene col sesso.
Bravə, l'hai detto. Perfetto.
Quello che dà chi ti porta a letto. Cioè, chi?
A che età ti convinci che non lo ricerchi?
Che è un eccesso assumer cecchini?
Ma tu lo sai che sei stata per me?
Nessuno, nulla, certo.
Né sono io stato altrettanto? non l'accetto,
l'accerto.

# L'undini

per motivi tecnici, non andrà in onda
al suo posto, una poesia su l'undini

a volte rifletto, dopo
le molte puntante guardate dal letto
se siano buttate
(travaglio che dice, ho perso, la smetto)
o se siano puntate verso
un bersaglio più grosso:
la conquista dell'universo
ci pensi? ha senso:

sanremo è solo la prima tappa, poi
saremo assieme solo una razza
sotto lo stemma della Pezza
e che nessuno ne viva senza
e o s'apprezza
o si mozza 'na testa
(non so se si può dire?)

lundini: duce o non duce?
beh, duce.
che referendum consultativi induce, quali:
ti fa impressione la visione delle ossa animali?

(se qualcuno sa come rimare referendum consultativi mi contatti al più presto)

i vazzanikki la squadra ministri
solo che quelli
(forse tranne per il batterista)
so sono visti per così poco
che non so che battuta fargli,
non so il loro gioco
ma non siate tristi
è così anche per i veri ministri.

il tenente carlo silvestri è stato
ministra memista di stato
per molti anni
ma tra gli acciacchi e gli affanni
tanto che ormai, camminava storto
non più nella rai, purtroppo è
felicemente in pensione

il parente misterioso, lo zio,
eh, boh. chi lo sa? forse è rimasto?
però no, non credo. Forse si?
ma magari no.

Anna Pazienza
senza la quale non può stàr senza
non più alla rai, è al piano di sopra
governa su tutto col favore dell'ombra

Torpedine
s. f. Pesce marino dei fondali sabbiosi; è caratterizzato da corpo appiattito a disco, bocca ventrale e dotato di organi capaci di emettere forti scariche elettriche. È anche il nome di tipo un missile militare o qualcosa del genere, credo, boh

Dulcis in fundo, la quota rosa
che riassumere in pochi versi
non è buona cosa
nè lei si merita una
facile prosa
se mi permette la disattenzione
le dedicherò la prossima canzone

e a tutta questa felice combriccola
che ancora si riunisce per giocare a briscola
voglio dire solo
che dovreste fare una seconda stagione perché, cioè, troppo fico brò, ci starebbe tantissimo, ditemi voi

ah, e grazie di averci divertito in un periodo in cui ne avevamo così bisogno.
