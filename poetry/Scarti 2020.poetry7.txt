# Tesso

Oggi sento rap e penso e
mi cimento a tempo perso al-
l'uncinetto e in ogni verso
io ci metto un filo terso e
oggi tesso rose finte
Allatto il suolo e
le metto al sole e
le sento sole ma
io non so le...

E muore
Muore ogni fiore
Prima un biancore
Poi muore

# BamBina

Bam-bina
Che parti e scappi da botti e petardi del portico e
ti copri e ti butti in passaggi di ciottoli ma piangi
braccata da più scoppi inaspettati e provi vie prive di
bravi e di fumi ma lo scoppio ti prende impaurita
ma t'amo e proteggo da ogni tua grande fobia
che piccola, sei la più bella bambina e sei mia

# Funerale

Giacca che c’ha un che, che pare nera, un nero
funerale giacché ora fuori n’ero
ma già che qui giace una bara già in pace, al bar a
bere a mangiare – ciao – già io ci trovo il
fritto tra tavoli vuoti nel diner le cavolo
di patatine, che volen
do potrebbero portare il mio nome da quante ne prendo
dentro entrano
ste ragazze tra
cui una rossa che mi stuzzica
l’osservo e quasi mi strozzo, caz-
zo, levo lo abbasso lo sguardo sul piatto e penso
che stirpe.
Lo rialzo e lei è lì che si fa pista
si siede, sorride e
mi nota.
Che idiota.

# Notte

ninna nanna no giuro, s'accendono di notte faccende che il giorno no non noto, no, non sto facendo quello, no, a te ti giuro sento oDo note cantate da

una ragazza che sotto le coperte guarda il ragazzo sotto le altre coperte e mentre gli ricorda che sono cugini si spoglia per mettersi il pigiama che il ragazzo già in pigiama ha spostato nell'altra stanza - che tanto non le serve mica - in un cassetto nascosto accanto al ciondolo appartenente alla ragazza nell'altra stanza che strafatta ancora più dell'altro nella stanza riflette su come - no, davvero, cugini - mentre è fatta e geme, ma è strafatta e non pensa, ma ormai è fatta - è venuto – dentro - le mutande mentre guarda la ragazza che nell'altra stanza si cambia le mutande prese dal cassetto con il ciondolo che Hey, questo te l'ho regalato io da bambini, io, io
non pensavo l'avessi tenuto  ...

me? no, mento, demente, non sono che giochi di mente, Re mente, ma di notte a frotte momenti rammento, tu metti, io rammendo i fratti momenti, momenti frutto di

cazzatine: [sost.femm.plur] piccole imprecisioni, o piccoli sbagli, o dubbi, o messaggi difficili da interpretare, o comportamenti particolari, o timore di come il proprio operato sia valutato, o incertezza sulla propria abilità di completare il progetto, o riflessioni sulla fondamentale inefficacia dell'ultimo strumento - quello che doveva aiutarti -, o riflessioni sulla necessità di dedicarsi un po' di più alla scrittura - no, questo pezzo non vale, mi spiace -, o paura di aver offeso Miriam – che il cazzillo l'ha fatto per te e alla fine non l'hai usato? -, o chissà perché ultimamente ho poca voglia di scopare - dopo già un anno mi annoio? -, o cazzo, dimenticavo, c'è anche l'altro progettino, che Nicole ci tiene chiaramente, o ma da quant'è che non esco con gli amici, comunque?, o ma davvero tutto questo paragrafo non ha nessuna rima!?, o si, Miriam decisamente non l'avrà presa bene, neanche mi ha risposto, mi odia, o - porco dio - allora farsi la propria cugina, tanto valeva a 'sto punto, che cazzo, sarei stato più tranquillo a sto punto

no, mento… tazza di camomilla accanto alla ragazza ch'amo e Mi lamento, ma poco, che non mi coccola, così lo Fa, che mò millanto, che epoche fa, o stando alla mia memoria che pecca forse era ora, ero duro, ma ora non le va, è il fato, peccato, mortale, se non me la da lei, la gonfio di botte

…aaah, la notte.
