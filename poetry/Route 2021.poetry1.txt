# Dove

Già so che mi sono perso
Cerco il rosso sulla roccia
Che sia una freccia solo un segno
So che c'è già stato un altro
Su questo spiano tra le vette
Ch'abbia messo sù due pietre e
Se si, da qui, non s'intravede
Ma ho fede. Mi siedo. Ho sete.
Quassù, il sòl si sente
Sòn tra arbusti secchi, il verde
panorama un mare di colline, si perde
all'orizzonte come me. Sòn teso
Il tipo col pennello rosso si dilegua, dirada
Ma si sa che se non c'è più una sua strada
Sei tu che devi stàr lì a batterla. Da brava

# Notte

scrivo un verso
verso il cielo e ci
verso latte, via

io perso lì, noi soli?
con me mille soli
nella notte, mia

camomille e sogni
che non capisco, no

amo stelle d'oro e
loro arrossiscono

ci ricamo fili gialli che scompaiono
e lì tra il richiamo di grilli, strilli
"io l'ho vista!", ah, io no

e sì che lì ti perdi
tra i fili verdi. pensi:
notte, averti! e ombre
darti… e quella s'offre
mentre dormi. All'alba parti
e quella soffre
ma poi torni
per scaldarti

# Rifugi

Rifugi
Tra le fauci dei monti
Ci fuggi, sòn pronti,
Con voci ai tramonti (è pronta la cena!)
Ci sfociano genti da posti distanti
Sòn luci di sera per tanti
E ombre di giorno per gli altri

Ci becchi tipo gli speleologi
Che offròn caffè e dolci

Attenti. Il rifugio ti attende se
sa che ci pianti le tende se
sa che il ciel piange la notte se
sa che c'è vento veloce se
sa che il gelo ti renderà insonne
sai chi c'è?
un rifugio.

# Tramondo
le alpine sàlgon su in cielo, lo
strapiombo or sincero (lo vedo)
si cela di colpo (era qui, credo)
di vento si gela, di freddo:
l'alto monte diventa, dopo il tramonto
quell'altro mondo che esige
cautela più luce e - se anche
cade la notte - si, c'è:
candela che arde
d'uno che parte

# Che amici ho

Dai piedi di Giò, un profumo umidiccio. Quatto quatto,
li sbircio. Penzolano sporchi di terriccio. Scatto e scatto.

un paesaggio grigio. né erba né alberi coloro
con loro, ari e carola color favola ci dicòn ch'è meriggio

chissà che riserva un sacrificio senza riserva
non sapendolo, lo faccio, il sacrificio?
Dice la Fede si, Piè no, pieno di fede / fiducio-
so che non serva

piè e fè mi piaccion, ma è la coppia più bella
che è da 'sto viaggio
uscita? beh, beh, io shippo piè e piè

non reggi o cèdon i piedi, il peggio temi, pié mì?
e invece a sera sei già in vetta - e ciò ti spetta

felici o
meno, almeno insieme saremo

Grazie a tutti loro io lo so che amici ho

# Sù

sì, amo l'essere sù
domino il mondo
ma
siamo tessere, sù!
un domino, in fondo

tessere in fila sulla vetta, lì a
tessere il filo della vita, mia

tessere?

belle cascate, in alto, tra roccia
cade una goccia?
qua scatena stragi

tessere?

belle cascate,

# Prometto

Prometto
Sull'abbraccio blu e arancio sul nostro petto
Su servizio, che è gettarsi e farsi getto
Sulla fede che ricerco e poi rigetto
per quanto splendido e mondo il suo concetto
Su politica, che è metà di 'sto libretto
Su di voi, con cui so che sòn protetto
Sul discutere di questo o di quel fumetto
Sul me lo segno, sull'io l'ho già letto
Sull'anello, quello bello, e il braccialetto
Che a bivacco, si, è un po' un rischio, ma lo metto
Sull'abbraccio tra la pioggia, sull'affetto
Sul telone che non regge, maledetto
Sui rifugi, sui tramonti, sul berreto
Sulla veglia, ove scrivo col bianchetto
poche righe per chi parte, ciò che sento
Sul calore dentro me di quando ho detto:

«Prometto
Sull'abbraccio blu e arancio sul mio petto
Su anche di dolci il piatto e l'amaretto
sottratto in hyke a un docile vecchietto
Su birra e limoncello sul vialetto
di ciottoli dei puma a passo lento
diciotto o poco meno, tanto mento
Sulla sera del ballo e il sorrisetto
che tanto ho atteso nel suo sconcio aspetto
quasi sapessi d'essere un suo diletto *(aspetto)*
Notte luce spenta in tenda, rifletto
Su ogni mio santo e stupido difetto
Su ciò che ho o che non le ho detto e
Se per lei sarò sempre solo un chirichetto
Sulla veglia, ove scrivo col rossetto
poche righe per chi parte, ciò che sento
Sul tepore dentro me di quando ho detto:

«Prometto
Sull'abbraccio blu e arancio sul tuo petto
Sul gioco attorno al fuoco quando hai freddo
Sul ti piace il tuo vicino? e dici, certo!
Sul bacio *anzi schiaffo* sul nasal setto
Sulla posta del cuore e lì il biglietto
che in siesta, per errore!, l'ho già letto, si:
ci ho scritto questo strano mio sonetto
Sulla veglia, dove scrivo col gessetto
poche righe per chi parte, ciò che sento
Sulla ombra e l'Ula Ula lì sul letto
E sul bisbiglio che mi sveglia poi, a stento
Sull'orsetto con cui io stretto stretto,
sogno d'esser sotto lo stesso tetto
d'un me più grande, più saggio, più vecchio ma
che ancòr dica, tra sé e sé: si, ti prometto
che sono, e sarò sempre,
il tuo lupetto
