# Salpi chi può

Sshh! Quieta.
Lascia sia la spiaggia a farci da poeta.
Fra scrosci, boati già vicini e passi
l'oceano è liscio, o quasi:
lì ove lieve soffia il libeccio vi
nasce ciò che poi la roccia frange e
forse è per ciò che il libeccio a volte
piangi?

Taci.
Impara ad... impara dal mare.
Lasciaci a farci affascinare:
c'è un faro laggiù e lancia un fascio di luce fra i
flutti, ci vedo polpi e con loro
pesci di tutte le specie e colori.
Per poco, poi il buio
che poi si, un po' ci forgia, e c'ha fascino
ma se mi ci lasci no

Mi porgi un ciottolo liscio e
per quel poco che c'è luce ci gioco
lo lancio e già giunge giù nel blu. scende
poi non ce n'è più
nulla, se non poche bolle e
una piogga forte che attende ancòr distante e
gocce e vento. E te, che ti sento, che dici
!?

lampo Di colpo e poco dopo botti che
tempo! Ed ecco onde grandi quante barche
attraccate e costrette a costa e comunque
in lotta coi freddi colpi del vento che
sibila fra le assi che scricchiolano a ogni passo,
sibila ogni sasso, vento che porta gràn chiasso e
pioggia fitta che forte ci avvolge fra vortici e
ciò che mi cela          gela         è la
voce vivace e la faccia felice che fingi
ogni sera!!          era         vera

fine
né nebbia bianco seppia
né caligo copròn me che
piango, con le conchiglie io
annego,        io chiglia
nel latte
te te ne vai nell'ade
dei voti fatti nulla, te
ne fotti, o mi allatti o
sussurri da dietro
l'addio
aspepetta
si, la sillaba balbetta
nelle labbra l'ultima
                  domanda
con l'anello tra le dita
m'hai... m'hai...?

mai.

c'è
pace

conclusa la pioggia
partito il libeccio
e linda la spiaggia
albeggia

il sole dipinge sulla sabbia
sola un'ombra. un'ombra sola
su un ponte di chiatte non
un suono né una rima
un salto nel silenzio, poi

spla
Sshh.
