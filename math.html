# Le basi

## I numeri

<div class="card">

Questa è la retta dei numeri.

*******************************
*  -3  -2  -1   0   1   2   3
* <-------------------------->
*******************************

I numeri possono essere divisi in tre categorie: i numeri **positivi**, i numeri **negativi**, e lo zero. Con numeri *positivi* intendo tutti i numeri maggiori di zero (cioè dallo zero in poi, non compreso). Con i numeri *negativi* intendo tutti i numeri minori di zero (cioè tutti i numeri fino allo zero, non compreso).

Quando disegno i numeri *positivi* sulla retta dei numeri faccio una linea che parte dallo zero e prosegue. Per indicare che lo zero non è compreso, lo indico con un pallino vuoto:

*******************************
*  -3  -2  -1   0   1   2   3
*               o------------>
*******************************

Quando disegno i numeri *negativi*, invece, faccio una linea che termina sullo zero (il quale continua ad essere indicato da un pallino vuoto).

*******************************
*  -3  -2  -1   0   1   2   3
* <-------------o
*******************************

Quando dovrò riferirmi ai numeri dallo zero compreso in poi, li chiamerò numeri **non negativi**. Per indicare tutti i numeri fino allo zero compreso utilizzerò il termine numeri **non positivi**. Nel disegnare questi numeri, per indicare che lo zero è compreso, lo segnerò con un pallino pieno. Questi sono i numeri *non negativi*:

*******************************
*  -3  -2  -1   0   1   2   3
*               *------------>
*******************************

Questi, invece, i *non positivi*:

*******************************
*  -3  -2  -1   0   1   2   3
* <-------------*
*******************************

Per parlare di tutti i numeri eccetto lo zero, dirò numeri **non nulli**. Li possiamo disegnare così, segnando la mancanza dello zero con un pallino vuoto:

*******************************
*  -3  -2  -1   0   1   2   3
* <-------------o------------>
*******************************

Quando parlo di numeri **interi**, mi riferisco a tutti quelli che scriviamo senza virgola, ad esempio: 1, -1, 2, -2. Per disegnarli nella retta dei numeri, faccio un pallino pieno in corrispondenza a ogni numero intero:

******************************
*  -3  -2  -1   0   1   2   3
*
*   *   *   *   *   *   *   *
******************************

Per fare un altro esempio, questi sono i numeri *interi positivi*:

******************************
*  -3  -2  -1   0   1   2   3
*
*                   *   *   *
******************************
</div>

# Equazioni e funzioni

## Le equazioni

<div class="card">
Nella matematica è fondamentale esprimere relazioni fra numeri, chiamate equazioni. Alcuni esempi di equazioni possono essere:

> Due è il doppo di quattro.
> Sette è la metà di quattordici.
> Due è uno più uno.

Uno potrebbe giustamente chiedere: «come facciamo a sapere che queste equazioni siano vere?». È una domanda lecita che affronteremo in seguito. Per ora, diamo per scontata che l'algebra che ci hanno insegnato alle elementari sia *vera*.

Una **equazione** è composta da due parti (una **sinistra** e una **destra**) che vengono dichiarate uguali. L'equazione è **vera** se effettivamente le due parti sono uguali (secondo l'algebra elementare), e **falsa** altrimenti. Per esempio, separiamo le parti sinistre e destre delle equazioni che abbiamo visto sopra:

Sinistra | Destra
---------|-------
Il doppo di due | Quattro
Sette | Metà di quattordici
Due | Uno più uno

Queste equazioni sono molto specifiche; spesso, nella matematica, sono necessarie equazioni più generiche, come ad esempio:

> Ho un numero.
> Questo numero è la metà di dieci.

In questo esempio, uno dei numeri nell'equazione non è conosciuto a priori; lo chiamiamo **incognita**. In questo caso, però, è facile vedere che l'unico numero per cui l'equazione potrebbe essere vera è cinque. Per qualsiasi altro numero sarebbe falsa.

I numeri con cui possiamo sostituire le incognite rendendo vera l'equazione si chiamano **soluzioni**. In questo caso, 5 è soluzione.

Passiamo a un esempio ancora più generale.

> Ho due numeri.
> Il primo numero è il doppio del secondo.

Questa equazione è vera? Dipende da quali numeri scegliamo! È vera per 4 e 2, ma non è vera per 7 e 10. In questo caso, abbiamo due *incognite* e abbiamo che 4 e 2 sono una soluzione, ma non l'unica.

Le equazioni con due incognite sono l'argomento principale di questa sezione. L'equazione più importante di tutte, che chiamiamo **identità**, è la più semplice che possiamo immaginare:

> Ho due numeri.
> Il primo è uguale al secondo.

Per esempio, i numeri 2 e 2 sono soluzioni; invece, 3 e 5 non lo sono.
</div>

## Assi cartesiane

<div class="card">
Molto spesso è più facile capire *quando* un'equazione è vera grazie ai grafici. In generale, nella matematica è sempre utile fermarsi e fare qualche disegno per assicurarsi di avere chiara in mente un'idea di cosa si sta parlando. Tutto sta a capire quale sia la maniera più corretta o utile di fare grafici e disegni. Addirittura, a volte esistono vari modi di rappresentare lo stesso concetto. In questi appunti io proporrò sempre solo alcuni di questi possibili metodi: quelli che, secondo me, ci aiutano di più.

Torniamo un attimo sulla nostra equazione a *una* incognita: «Ho un numero; questo numero è la metà di dieci». Possiamo disegnare con un pallino pieno sulla retta dei numeri tutti i valori per cui questa equazione è vera:

*******************************
*   0   1   2   3   4   5   6
*
*                       *
*******************************

Abbiamo un pallino corrispondente alla nostra soluzione. Non sempre è così semplice! Per esempio, prendiamo l'equazione un po' più complessa

> Ho un numero.
> Questo numero, moltiplicato per se stesso, è uno.

Ricordandoci che *più per più uguale più* e *meno per meno uguale più*, possiamo vedere che l'equazione è vera sia per 1 che per -1:

*******************************
*  -3  -2  -1   0   1   2   3
*
*           *       *
*******************************

Ecco che siamo passati da una soluzione a due. Equazioni ancora più complicate possono non avere soluzioni, o averne infinite.

Ci piacerebbe poter studiare in modo simile anche le equazioni con due incognite. Nell'asse dei numeri, ogni punto corrisponde a un numero. In questo modo, possiamo colorare tutti i punti corrispondenti alle soluzioni. Ci piacerebbe avere un modo di assegnare a ogni punto *due* numeri, ora: uno per ogni incognita.

Per fare questo, utilizziamo le assi cartesiane:

*******************************
*             ^
*             |
*             |
*             |
*             |
* <-----------*----------->
*             |
*             |
*             |
*             |
*             v
*******************************

In pratica, stiamo mettendo due rette dei numeri a croce. Queste due rette dei numeri, in questo caso, sono chiamate **assi**. Ogni punto di questo grafico corrisponderà a due numeri: uno sarà il suo valore sull'asse verticale, l'altro il suo valore sull'asse orizzontale. Ad esempio, il punto corrispondente ai numeri 5 e 3 sarà:

*******************************
*             ^
*             |        (5, 3)
*            3|┄┄┄┄┄┄┄┄*
*             |        ⋮
*             |        ⋮
* <-----------*----------->
*             |        5
*             |
*             |
*             |
*             v
*******************************

Come standard, utilizziamo l'asse orizzontale per il primo dei due numeri e l'asse verticale per il secondo. Notiamo che il numero sull'asse verticale corrisponde a quanto è in alto il nostro punto. L'asse orizzontale esprime, invece, quanto è a destra.
</div>

## Grafici di equazioni

<div class="card">
A questo punto, siamo pronti per disegnare le equazioni a due incognite. Per farlo, basterà segnare tutti i punti sull'asse cartesiana in cui l'equazione è vera. Ogni punto sull'asse cartesiana corrisponde a due numeri, e noi abbiamo due incognite, quindi il procedimento funziona.

Iniziamo dall'*identità*. Perché l'identità sia vera, serve che le due incognite siano uguali tra loro; ovvero, che siano a destra quanto sono in alto. Con un po' di immaginazione, possiamo vedere che tutti i punti che corrispondono a questa descrizione sono quelli della linea inclinata a 45° (ovvero, esattamente a metà tra orizzontale e verticale) che passa per il centro:

![Tutti questi punti sono <span style="color: green">in alto</span> tanto quanto sono <span style="color: red">verso destra</span>; quindi, i due numeri che quel punto rappresenta sono uguali; ed essendo uguali, per loro, l'equazione dell'identità è vera.](graph1.svg width=250px)

Vediamo un altro esempio di grafico di equazione.

> Ho due numeri.
> Il primo è il doppio del secondo.

Visto che rappresentiamo il primo numero con l'asse orizzontale (ovvero "verso destra") e il secondo con l'asse verticale (ovvero "verso l'alto"), le soluzioni saranno tutti i punti che

> sono a destra il doppio rispetto a quanto sono verso l'alto.
>

Ovvero, andando a disegnare questi punti:

![Tutti questi punti sono <span style="color: red">verso destra</span> il doppio rispetto a quanto sono <span style="color: green">verso l'alto</span>.](graph2.svg width=250px)

In pratica, è la linea che - su un quaderno quadrettato - ha l'inclinazione di "due quadretti verso destra, uno verso l'alto". Un ultimo esempio:

> Ho due numeri.
> Il primo è il secondo più uno.

Ovvero, riformulando come abbiamo fatto prima, vogliamo disegnare tutti i punti tali che *sono verso destra quanto sono verso l'alto, più uno*.

![Tutti questi punti sono <span style="color: red">verso destra</span> quanto sono <span style="color: green">in alto</span> <span style="color: blue">più uno</span>.](graph3.svg width=250px)

In pratica, la linea che possiamo disegnare con l'inclinazione di "un quadretto verso destra, uno verso l'alto"; però, iniziando un quadretto più a destra rispetto il punto centrale.

</div>

<!-- Markdeep: --> <meta charset="utf-8" emacsmode="-*- markdown -*"> <meta name="viewport" content="width=device-width, initial-scale=1"><script>markdeepOptions={tocStyle:'long', autoLinkImages:false}</script><link rel="stylesheet" href="style.css"><style class="fallback">body{visibility:hidden;white-space:pre;font-family:monospace}</style><script src="markdeep.min.js" charset="utf-8"></script><script src="https://morgan3d.github.io/markdeep/latest/markdeep.min.js?" charset="utf-8"></script><script>window.alreadyProcessedMarkdeep||(document.body.style.visibility="visible")</script>
