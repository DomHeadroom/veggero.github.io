# Le basi

## I numeri

<div class="card">

Questa è la retta dei numeri.

*******************************
*  -3  -2  -1   0   1   2   3
* ----------------------------
*******************************
 [Per ragioni di spazio non inserisco tutti i numeri. Immaginate che la retta continui all'infinito in entrambe le direzioni.]

I numeri possono essere divisi in tre categorie: i numeri **positivi**, i numeri **negativi**, e lo zero. Con numeri *positivi* intendo tutti i numeri maggiori di zero (cioè dallo zero in poi, non compreso). Con i numeri *negativi* intendo tutti i numeri minori di zero (cioè tutti i numeri fino allo zero, non compreso).

Quando disegno i numeri *positivi* sulla retta dei numeri faccio una linea che copre tutti i numeri a destra dello zero. Per indicare che lo zero non è compreso, lo indico con un pallino vuoto:

*******************************
*  -3  -2  -1   0   1   2   3
*               o-------------
*******************************

Quando disegno i numeri *negativi*, invece, faccio una linea che copre tutti i numeri a sinistra dello zero (il quale continua a essere indicato da un pallino vuoto).

*******************************
*  -3  -2  -1   0   1   2   3
* --------------o
*******************************

Quando dovrò riferirmi ai numeri dallo zero compreso in poi, li chiamerò numeri **non negativi**. Per indicare tutti i numeri fino allo zero compreso utilizzerò il termine numeri **non positivi**. Nel disegnare questi numeri, per indicare che lo zero è compreso, lo segnerò con un pallino pieno. Questi sono i numeri *non negativi*:

*******************************
*  -3  -2  -1   0   1   2   3
*               *-------------
*******************************

Questi, invece, i *non positivi*:

*******************************
*  -3  -2  -1   0   1   2   3
* --------------*
*******************************

Per parlare di tutti i numeri eccetto lo zero, dirò numeri **non nulli**. Li possiamo disegnare così, segnando la mancanza dello zero con un pallino vuoto:

*******************************
*  -3  -2  -1   0   1   2   3
* --------------o-------------
*******************************

Quando parlo di numeri **interi**, mi riferisco a tutti quelli che scriviamo senza virgola, ad esempio: 1, -1, 2, -2. Per disegnarli nella retta dei numeri, faccio un pallino pieno in corrispondenza a ogni numero intero:

******************************
*  -3  -2  -1   0   1   2   3
*
*   *   *   *   *   *   *   *
******************************

Per fare un altro esempio, questi sono i numeri *interi positivi*:

******************************
*  -3  -2  -1   0   1   2   3
*
*                   *   *   *
******************************
</div>

**Esercizi**

- Disegnare i numeri *interi non nulli*; disegnare i numeri *non positivi pari*.

- Come potremmo disegnare tutti i numeri da 1 a 2 compresi? E se il 2 non fosse compreso?

- Ho disegnato spesso pallini pieni non collegati a nessuna linea. Invece, i pallini vuoti sono sempre disegnati attaccati a una linea. Perché?

# Equazioni e funzioni

## Le equazioni

<div class="card">
Nella matematica è fondamentale esprimere relazioni fra numeri, chiamate equazioni. Alcuni esempi di equazioni possono essere:

> Due è il doppio di quattro.
> Sette è la metà di quattordici.
> Due è uno più uno.

Uno potrebbe giustamente chiedere: «come facciamo a sapere che queste equazioni siano vere?». È una domanda lecita che affronteremo in seguito. Per ora, diamo per scontata che l'algebra che ci hanno insegnato alle elementari sia *vera*.

Una **equazione** è composta da due parti (una **sinistra** e una **destra**) che vengono dichiarate uguali. L'equazione è **vera** se effettivamente le due parti sono uguali (secondo l'algebra elementare), e **falsa** altrimenti. Per esempio, separiamo le parti sinistre e destre delle equazioni che abbiamo visto sopra:

Sinistra | Destra
---------|-------
Il doppio di due | Quattro
Sette | Metà di quattordici
Due | Uno più uno

Queste equazioni sono molto specifiche; spesso, nella matematica, sono necessarie equazioni più generiche, come ad esempio:

> Ho un numero.
> Questo numero è la metà di dieci.

In questo esempio, uno dei numeri nell'equazione non è conosciuto a priori; lo chiamiamo **incognita**. In questo caso, però, è facile vedere che l'unico numero per cui l'equazione potrebbe essere vera è cinque. Per qualsiasi altro numero sarebbe falsa.

I numeri con cui possiamo sostituire le incognite rendendo vera l'equazione si chiamano **soluzioni**. In questo caso, 5 è soluzione.

Passiamo a un esempio ancora più generale.

> Ho due numeri.
> Il primo numero è il doppio del secondo.

Questa equazione è vera? Dipende da quali numeri scegliamo! È vera per 4 e 2, ma non è vera per 7 e 10. In questo caso, abbiamo due *incognite* e abbiamo che 4 e 2 sono una soluzione, ma non l'unica.

Le equazioni con due incognite sono l'argomento principale di questa sezione. L'equazione più importante di tutte, che chiamiamo **identità**, è la più semplice che possiamo immaginare:

> Ho due numeri.
> Il primo è uguale al secondo.

Per esempio, i numeri 2 e 2 sono soluzioni; invece, 3 e 5 non lo sono.
</div>

**Esercizi**

- Fare un esempio di equazione a tre incognite.

- Fare un esempio di equazione senza soluzioni.

- Fare un esempio di equazione con infinite soluzioni.

## Piano cartesiano

<div class="card">
Molto spesso è più facile capire *quando* un'equazione è vera grazie ai grafici. In generale, nella matematica è sempre utile fermarsi e fare qualche disegno per assicurarsi di avere chiara in mente un'idea di cosa si sta parlando. Tutto sta a capire quale sia la maniera più corretta o utile di fare grafici e disegni. Addirittura, a volte esistono vari modi di rappresentare lo stesso concetto. In questi appunti io proporrò sempre solo alcuni di questi possibili metodi: quelli che, secondo me, ci aiutano di più.

Torniamo un attimo sulla nostra equazione a *una* incognita: «Ho un numero; questo numero è la metà di dieci». Possiamo disegnare con un pallino pieno sulla retta dei numeri tutti i valori per cui questa equazione è vera:

*******************************
*   0   1   2   3   4   5   6
*
*                       *
*******************************

Abbiamo un pallino corrispondente alla nostra soluzione. Non sempre è così semplice! Per esempio, prendiamo l'equazione un po' più complessa

> Ho un numero.
> Questo numero, moltiplicato per se stesso, è uno.

Ricordandoci che *più per più uguale più* e *meno per meno uguale più*, possiamo vedere che l'equazione è vera sia per 1 che per -1:

*******************************
*  -3  -2  -1   0   1   2   3
*
*           *       *
*******************************

Ecco che siamo passati da una soluzione a due.

Il nostro obiettivo è studiare in modo simile anche le equazioni con due incognite. Nell'asse dei numeri, ogni punto corrisponde a un numero. In questo modo, possiamo colorare tutti i punti corrispondenti alle soluzioni.

Se abbiamo due incognite, invece, dobbiamo assegnare a ogni punto *due* numeri: uno per incognita.

Per fare questo, utilizziamo il piano cartesiano:

*******************************
*             ^
*             |
*             |
*             |
*             |
* <-----------*----------->
*             |
*             |
*             |
*             |
*             v
*******************************

In pratica, stiamo mettendo due rette dei numeri a croce. Queste due rette dei numeri, in questo caso, sono chiamate **assi**. Ogni punto di questo grafico corrisponderà a due numeri: uno sarà il suo valore sull'asse verticale, l'altro il suo valore sull'asse orizzontale. Ad esempio, il punto corrispondente ai numeri 5 e 3 sarà:

![](graph0.svg width=250px)

Per convenzione, rappresentiamo il primo dei due numeri sull'asse orizzontale e lo chiamiamo <span style="color:red">**componente orizzontale**</span> (che corrisponde, graficamente, a quanto il punto è a destra rispetto al centro).

Invece, rappresentiamo il secondo numero sull'asse verticale e lo chiamiamo <span style="color:green">**componente verticale**</span> (che corrisponde, graficamente, a quanto il punto è in alto rispetto al centro).
</div>

**Esercizi**

- Disegnare sulla retta dei numeri le soluzioni dell'equazione "ho un numero che moltiplicato per zero è uguale a zero".

- Disegnare sulla retta dei numeri le soluzione dell'equazione "ho un numero. Il resto di questo numero diviso due è zero".

- Come potremmo fare a disegnare grafici di equazioni a tre incognite?


## Grafici di equazioni

<div class="card">
A questo punto, siamo pronti per disegnare le equazioni a due incognite. Per farlo, basterà segnare tutti i punti sull'asse cartesiana in cui l'equazione è vera. Ogni punto sull'asse cartesiana corrisponde a due numeri, e noi abbiamo due incognite, quindi il procedimento funziona.

Iniziamo dall'*identità*. Perché l'identità sia vera, serve che le due incognite siano uguali tra loro; ovvero, che la *componente orizzontale* sia uguale alla *componente verticale*. Con un po' d'immaginazione, possiamo vedere che tutti i punti che corrispondono a questa descrizione sono quelli della linea inclinata a 45° (ovvero, esattamente a metà tra orizzontale e verticale) che passa per il centro:

![Tutti questi punti hanno <span style="color: green">componente verticale</span> uguale alla <span style="color: red">componente orizzontale</span>; quindi, i due numeri che quel punto rappresenta sono uguali; ed essendo uguali, per loro, l'equazione dell'identità è vera.](graph1.svg width=250px)

Vediamo un altro esempio di grafico di equazione.

> Ho due numeri.
> Il primo è il doppio del secondo.

Visto che rappresentiamo il primo numero con la componente orizzontale e il secondo con la componente verticale, le soluzioni saranno tutti i punti che

> hanno componente orizzontale doppia rispetto alla componente verticale.
>

Ovvero, andando a disegnare questi punti:

![Tutti questi punti hanno <span style="color: red">componente orizzontale</span> doppia rispetto alla <span style="color: green">componente verticale</span>.](graph2.svg width=250px)

In pratica, è la linea che - su un quaderno quadrettato - ha l'inclinazione di "due quadretti verso destra, uno verso l'alto". Un ultimo esempio:

> Ho due numeri.
> Il primo è il secondo più uno.

Ovvero, riformulando come abbiamo fatto prima, vogliamo disegnare tutti i punti tali che *hanno componente orizzontale uguale a quella verticale, più uno*.

![Tutti questi punti hanno <span style="color: red">componente orizzontale</span> uguale alla <span style="color: green">componente verticale</span> <span style="color: blue">più uno</span>.](graph3.svg width=250px)

In pratica, la linea che possiamo disegnare con l'inclinazione di "un quadretto verso destra, uno verso l'alto"; però, iniziando un quadretto più a destra rispetto il punto centrale.
</div>

**Esercizi**

- Disegnare il grafico dell'equazione *"Ho due numeri. Il primo numero più due è il doppio il del secondo"*.

- Disegnare alcune soluzioni dell'equazione *"Ho due numeri. Il primo numero è uguale al secondo moltiplicato per se stesso"*. Consiglio di scegliere una componente verticale e chiedersi a quale componente orizzontale corrisponda (o l'opposto). Quindi, prova a indovinare quale possa essere il grafico dell'equazione.

- Non sempre il grafico di un'equazione è una linea, o una curva. Per esempio, andando a tentativi, prova a disegnare alcune soluzioni di *"Ho due numeri. Il resto del primo numero diviso due è uguale al resto del secondo numero diviso due"*. Vedrai che formano una strana griglia.

## Sostituzione

<div class="card">
Quando abbiamo un'equazione a due incognite possiamo sostituire una delle due incognite con un numero; in questo modo, otteniamo un'equazione a una incognita.

Ad esempio, se nell'equazione identità (*"il primo numero è il secondo numero"*) decidiamo che il secondo numero è tre, otteniamo *"il primo numero è tre"*, che ha una sola incognita.

Questo processo di sostituzione di un'incognita con un numero si chiama **sostituzione**.

L'equazione originaria aveva un grafico nel piano cartesiano; l'equazione risultante, avendo un'equazione in meno, avrà un grafico sulla linea dei numeri.

Se conosciamo il grafico nel piano cartesiano, come facciamo a sapere che aspetto avrà il grafico sulla linea dei numeri dopo la sostituzione?

Disegnamo il grafico dell'identità. Visto che stiamo sostituendo il secondo numero con 3, e il secondo numero corrisponde alla componente verticale, segnamo in <span style="color:purple">viola</span> tutti i numeri con <span style="color:green">componente verticale</span> pari a 3:

![](graph4.svg width=250px)

Vediamo che il grafico dell'identità tocca la linea che abbiamo tracciato nel punto (3, 3), che è l'unica soluzione dell'equazione dopo la sostituzione (*"il primo numero è tre"*)!

Sostituendo la seconda incognita con 3, rimane soltanto la prima incognita che può assumere qualsiasi valore. Nel grafico, avendo deciso la <span style="color:green">componente verticale</span>, rimane solo la <span style="color:red">componente orizzontale</span> che può variare. La linea <span style="color:purple">viola</span>, che sono tutti i punti con <span style="color:green">componente verticale</span> 3 e <span style="color:red">componente orizzontale</span> libera, sarà proprio la linea dei numeri dopo la sostituzione.

In più, visto che il grafico di un'equazione sono tutte le soluzioni dell'equazione, i punti in cui il grafico tocca la linea viola saranno i punti che 1. hanno la <span style="color:green">componente verticale</span> che abbiamo deciso (cioè 3) e 2. sono soluzioni dell'equazione originaria; unendo queste due cose, sappiamo anche che saranno soluzioni dell'equazione dopo la sostituzione.

Quindi: la linea <span style="color:purple">viola</span>, che dipende da quale sostituzione decidiamo di fare, diventa la nuova linea dei numeri.

(Un altro modo di vederla è: visto che ci interessano solo i punti con la seconda incognita uguale a 3, ovvero con <span style="color:green">componente verticale</span> uguale a tre, cancelliamo tutti gli altri. Quelli che ci rimangono sono i punti sulla linea viola. Anche le soluzioni della nuova equazione, per non essere state cancellate, devono essere sulla linea viola.)

Se avessimo voluto fare una sostituzione della prima incognita invece della seconda, avremmo deciso per una <span style="color:red">componente orizzontale</span> e avremmo invece lasciato la <span style="color:green">componente verticale</span> variare liberamente; ovvero, avremmo ottenuto una linea dei numeri *verticale* invece di una orizzontale.
</div>

**Esercizi**

Prendiamo, per esempio, l'equazione *"il primo numero moltiplicato per se stesso è il secondo numero"*, che ha questo grafico:

![](graph5.svg width=250px)

- Sostituisci la seconda incognita con un numero in modo da ottenere un'equazione con due soluzioni, e giustifica la tua risposta utilizzando il grafico.

- Come sopra, però la sostituzione non deve risultare in nessuna soluzione.

- Come sopra, però la sostituzione deve risultare in una sola soluzione.

## Surgettività

<div class="card">

Abbiamo visto che, dopo la sostituzione, se l'equazione tocca la nuova linea dei numeri in un punto, avremo una soluzione; se non la tocca in nessun punto, non ne avremmo nessuna; se la tocca in più punti, avremo più soluzioni. Vogliamo creare delle categorie di equazioni in base a questo

> Una equazione è **surgettiva rispetto a un'incognita** se, sostituendo quell'incognita con *un qualsiasi numero*, ho almeno una soluzione.
>

Ovvero,

> Nel grafico di un'equazione surgettiva ogni linea incontrerà il grafico almeno in un punto.
>

Attenzione che, visto che la prima incognita corrisponde all'asse orizzontale e la seconda all'asse verticale, se stiamo parlando di surgettività *rispetto alla prima incognita* parliamo delle linee verticali, mentre se parliamo di surgettività *rispetto alla seconda incognita* parliamo delle linee orizzontali.

Questo perché sostituendo la prima incognita dedidiamo quale componente orizzontale vogliamo e rimane variabile solo la componente verticale, il che ci da una linea verticale (e opposto).

Quindi in quando parlo di "linea" nella definizione di surgettivà (e nelle prossime definizioni) non parliamo di qualsiasi linea, ma di linea verticale nel caso si parli della prima incognita e linea orizzontale nel caso si parli della seconda incognita.

Attenzione anche al fatto che la definizione dica *"sostituendo quell'incognita con un qualsiasi numero"*: non basta controllare che sostituendo con un numero ci sia una sola soluzione, o che disegnando una sola linea questa incontri il grafico una sola volta. Bisogna provare a sostituire con tutti i numeri, e disegnare ogni possibile linea.

Faccio subito un paio di esempi. L'identità è surgettiva rispetto a entrambe le incognite. Questo perché, se sostituisci un'incognita con un numero (ad esempio, sostituendo la prima incognita con *tre*) possiamo scegliere lo stesso numero anche per l'altra incognita e otteremo una soluzione (ad esempio, *tre è tre* è una soluzione). Graficamente:

![Ho disegnato una linea orizzontale per controllare la surgettività rispetto alla <span style="color:red">seconda incognita</span> e un paio verticali per la surgettività rispetto alla <span style="color:green">prima incognita</span>; in tutti i questi casi, le linee incontrano il grafico dell'identità almeno in un punto. È facile vedere come questo succede a priori di dove tracciamo le linee verticali od orizzontali.](graph6.svg width=250px)

Prendiamo poi come esempio l'equazione che ha questo grafico (lo trovate negli esercizi della scorsa sezione):

![](graph5.svg width=250px)

Se tracciamo una linea verticale, incontreremo sempre almeno un punto. Quindi, l'equazione è surgettiva rispetto alla prima incognita. Se invece tracciamo una linea orizzontale possiamo ottenere due punti, oppure nessuno. Visto che esiste quest'ultima possibilità, l'equazione non è surgettiva rispetto alla seconda incognita.
</div>

**Esercizi**

- Disegnare il grafico di un'equazione surgettiva rispetto alla prima incognita ma non rispetto alla prima.

- Disegnare il grafico di un'equazione non surgettiva rispetto a nessuna delle due incognite.

- Far vedere che l'equazione negli esercizi della scorsa sezione è effettivamente surgettiva rispetto alla prima incognita senza utilizzare il grafico.

## Iniettività e Bigettività

<div class="card">
Diamo ora una definizione simile a quella di bigettività.

> Una equazione è **iniettiva rispetto a un'incognita** se, sostituendo quell'incognita con *un qualsiasi numero*, ho al massimo una soluzione.
>

Cioè, abbiamo cambiato "ho almeno una soluzione" con "ho al massimo una soluzione". Graficamente,

> Nel grafico di un'equazione surgettiva ogni linea incontrerà il grafico al massimo in un punto.
>

Sempre (questo è importante) ricordando che non stiamo parlando di una qualsiasi linea, ma di linee verticali o orizzontali a seconda di se ci stiamo riferendo alla prima o seconda incognita rispettivamente.

Vediamo che l'identità - oltre ad essere bigettiva - è anche iniettiva. Questo perché dopo una qualsiasi sostituzione (ad esempio, *la prima incognita con 3*) avremo che l'unica soluzione è quella che vede l'altra l'incognita con lo stesso numero (*3 è 3*). Ogni altra soluzione sarebbe sbagliata (*3 è 4*; *3 è -2,5*; eccetera). Graficamente:

![Tracciando le linee esattamente come prima, vediamo che incrociano il grafico in non più di un punto](graph6.svg width=250px)

Prendendo in esempio l'equazione che ha questo grafico, come nella scorsa sezione:

![](graph5.svg width=250px)

Vediamo che tracciando una qualsiasi linea verticale, questa incontrerà il grafico sempre in un solo punto; quindi, abbiamo l'iniettività rispetto alla prima incognita. Se invece prendiamo linee orizzontali, queste potrebbero incontrare il grafico in nessun punto, oppure in due. Visto che esiste quest'ultimo caso, la funzione non è iniettiva rispetto alla seconda incognita.

In tutti questi esempi, le funzioni erano o contemporaneamente iniettive e surgettive o nessuna delle due. Spesso possiamo avere anche equazioni surgettive ma non iniettive o opposto. Quando, però, un'equazione è iniettiva e surgettiva rispetto a un'incognita, diciamo che è **bigettiva rispetto a quell'incognita**. Ad esempio, l'identità è bigettiva rispetto a entrambe le incognite.
</div>

**Esercizi**

- Disegnare il grafico di un'equazione che non sia né iniettiva né surgettiva rispetto a entrambe le incognite.

- Disegnare il grafico di un'equazione bigettiva rispetto alla prima incognita e iniettiva rispetto alla seconda.

- Disegnare il grafico di un'equazione bigettiva rispetto alla seconda incognita e surgettiva rispetto alla prima.

<!-- Markdeep: --> <meta charset="utf-8" emacsmode="-*- markdown -*"> <meta name="viewport" content="width=device-width, initial-scale=1"><script>markdeepOptions={tocStyle:'long', autoLinkImages:false}</script><link rel="stylesheet" href="style.css"><style class="fallback">body{visibility:hidden;white-space:pre;font-family:monospace}</style><script src="markdeep.min.js" charset="utf-8"></script><script src="https://morgan3d.github.io/markdeep/latest/markdeep.min.js?" charset="utf-8"></script><script>window.alreadyProcessedMarkdeep||(document.body.style.visibility="visible")</script>
