**Appunti di Matematica**

# Le basi

## I numeri

<div class="card">

Questa è la retta dei numeri.

*******************************
*  -3  -2  -1   0   1   2   3
* ----------------------------
*******************************
 [Immaginate che la retta continui all'infinito in entrambe le direzioni.]

I numeri possono essere divisi in tre categorie: i numeri **positivi**, i numeri **negativi**, e lo zero. Con numeri *positivi* intendo tutti i numeri maggiori di zero (cioè dallo zero in poi, non compreso). Con i numeri *negativi* intendo tutti i numeri minori di zero (cioè tutti i numeri fino allo zero, non compreso).

Quando disegno i numeri *positivi* sulla retta dei numeri faccio una linea che copre tutti i numeri a destra dello zero. Per indicare che lo zero non è compreso, lo indico con un pallino vuoto:

*******************************
*  -3  -2  -1   0   1   2   3
*               o-------------
*******************************

Quando disegno i numeri *negativi*, invece, faccio una linea che copre tutti i numeri a sinistra dello zero (ancora indicato da un pallino vuoto).

*******************************
*  -3  -2  -1   0   1   2   3
* --------------o
*******************************

Quando dovrò riferirmi ai numeri dallo zero *compreso* in poi, li chiamerò numeri **non negativi**. Per indicare tutti i numeri fino allo zero *compreso* utilizzerò il termine numeri **non positivi**. Nel disegnare questi numeri, per indicare che lo zero è compreso, lo segnerò con un pallino pieno. Questi sono i numeri *non negativi*:

*******************************
*  -3  -2  -1   0   1   2   3
*               *-------------
*******************************

Questi, invece, i *non positivi*:

*******************************
*  -3  -2  -1   0   1   2   3
* --------------*
*******************************

Per parlare di tutti i numeri eccetto lo zero, dirò numeri **non nulli**. Li possiamo disegnare così, segnando la mancanza dello zero con un pallino vuoto:

*******************************
*  -3  -2  -1   0   1   2   3
* --------------o-------------
*******************************

Quando parlo di numeri **interi**, mi riferisco a tutti quelli che scriviamo senza virgola, ad esempio: 1, -1, 2, -2. Per disegnarli nella retta dei numeri, faccio un pallino pieno in corrispondenza a ogni numero intero:

******************************
*  -3  -2  -1   0   1   2   3
*
*   *   *   *   *   *   *   *
******************************

Per fare un altro esempio, questi sono i numeri *interi positivi*:

******************************
*  -3  -2  -1   0   1   2   3
*
*                   *   *   *
******************************
</div>

**Esercizi**

- Disegnare i numeri *interi non nulli*; disegnare i numeri *non positivi pari*.

- Come potremmo disegnare tutti i numeri da 1 a 2 compresi? E se il 2 non fosse compreso?

- Ho disegnato spesso pallini pieni non collegati a nessuna linea. Invece, i pallini vuoti sono sempre disegnati attaccati a una linea. Perché?

# Equazioni e funzioni

## Le equazioni

<div class="card"> <!-- 331 parole  -->
Nella matematica è fondamentale esprimere relazioni fra numeri, chiamate equazioni. Alcuni esempi di equazioni possono essere:

> Due è il doppio di quattro.
> Sette è la metà di quattordici.
> Due è uno più uno.

Uno potrebbe giustamente chiedere: «come facciamo a sapere che queste equazioni siano vere?». È una domanda lecita che affronteremo in seguito. Per ora, diamo per scontata che l'algebra che ci hanno insegnato alle elementari sia *vera*.

Una **equazione** è composta da due parti (una **sinistra** e una **destra**). L'equazione è **vera** se effettivamente le due parti sono uguali (secondo l'algebra elementare), e **falsa** altrimenti. Per esempio, separiamo le parti sinistre e destre delle equazioni che abbiamo visto sopra:

Sinistra | Destra
---------|-------
Il doppio di due | Quattro
Sette | Metà di quattordici
Due | Uno più uno

Queste equazioni sono molto specifiche; spesso, nella matematica, sono necessarie equazioni più generiche, come ad esempio:

> Ho un numero.
> Questo numero è la metà di dieci.

In questo esempio, uno dei numeri nell'equazione non è conosciuto a priori; lo chiamiamo **incognita**. In questo caso, però, è facile vedere che l'unico numero per cui l'equazione potrebbe essere vera è cinque. Per qualsiasi altro numero sarebbe falsa.

I numeri con cui possiamo sostituire le incognite rendendo vera l'equazione si chiamano **soluzioni**. In questo caso, 5 è soluzione.

Passiamo a un esempio ancora più generale.

> Ho due numeri.
> Il primo numero è il doppio del secondo.

Questa equazione è vera? Dipende da quali numeri scegliamo! È vera per 4 e 2, ma non è vera per 7 e 10. In questo caso, abbiamo due *incognite* e abbiamo che 4 e 2 sono una soluzione, ma non l'unica.

Le equazioni con due incognite sono l'argomento principale di questa sezione. L'equazione più importante di tutte, che chiamiamo **identità**, è la più semplice che possiamo immaginare:

> Ho due numeri.
> Il primo è uguale al secondo.

Per esempio, i numeri 2 e 2 sono soluzioni; invece, 3 e 5 non lo sono.
</div>

**Esercizi**

- Fare un esempio di equazione a tre incognite.

- Fare un esempio di equazione senza soluzioni.

- Fare un esempio di equazione con infinite soluzioni.

## Piano cartesiano

<div class="card"> <!-- 376 parole  -->
Molto spesso è più facile capire *quando* un'equazione è vera grazie ai grafici. In generale, nella matematica è sempre utile fermarsi e fare qualche disegno per assicurarsi di avere chiara in mente un'idea di cosa si sta parlando. Tutto sta a capire quale sia la maniera più corretta o utile di fare grafici e disegni. Addirittura, a volte esistono vari modi di rappresentare lo stesso concetto. In questi appunti io proporrò sempre solo alcuni di questi possibili metodi: quelli che, secondo me, ci aiutano di più.

Torniamo un attimo sulla nostra equazione a *una* incognita: «Ho un numero; questo numero è la metà di dieci». Possiamo disegnare con un pallino pieno sulla retta dei numeri tutti i valori per cui questa equazione è vera:

*******************************
*   0   1   2   3   4   5   6
*
*                       *
*******************************

Abbiamo un pallino corrispondente alla nostra soluzione. Non sempre è così semplice! Per esempio, prendiamo l'equazione un po' più complessa

> Ho un numero.
> Questo numero, moltiplicato per se stesso, è uno.

Ricordandoci che *più per più uguale più* e *meno per meno uguale più*, possiamo vedere che l'equazione è vera sia per 1 che per -1:

*******************************
*  -3  -2  -1   0   1   2   3
*
*           *       *
*******************************

Ecco che siamo passati da una soluzione a due.

Il nostro obiettivo è studiare in modo simile anche le equazioni con due incognite. Nell'asse dei numeri, ogni punto corrisponde a un numero. In questo modo, possiamo colorare tutti i punti corrispondenti alle soluzioni.

Se abbiamo due incognite, invece, dobbiamo assegnare a ogni punto *due* numeri: uno per incognita.

Per fare questo, utilizziamo il piano cartesiano:

*******************************
*             ^
*             |
*             |
*             |
*             |
* <-----------*----------->
*             |
*             |
*             |
*             |
*             v
*******************************

In pratica, stiamo mettendo due rette dei numeri a croce. Queste due rette dei numeri, in questo caso, sono chiamate **assi**. Ogni punto di questo grafico corrisponderà a due numeri: uno sarà il suo valore sull'asse verticale, l'altro il suo valore sull'asse orizzontale. Ad esempio, il punto corrispondente ai numeri 5 e 3 sarà:

![](graph0.svg width=250px)

Per convenzione, rappresentiamo il primo dei due numeri sull'asse orizzontale e lo chiamiamo <span style="color:red">**componente orizzontale**</span> (che corrisponde, graficamente, a quanto il punto è a destra rispetto al centro).

Invece, rappresentiamo il secondo numero sull'asse verticale e lo chiamiamo <span style="color:green">**componente verticale**</span> (che corrisponde, graficamente, a quanto il punto è in alto rispetto al centro).
</div>

**Esercizi**

- Disegnare sulla retta dei numeri le soluzioni dell'equazione "ho un numero che moltiplicato per zero è uguale a zero".

- Disegnare sulla retta dei numeri le soluzione dell'equazione "ho un numero. Il resto di questo numero diviso due è zero".

- Come potremmo fare a disegnare grafici di equazioni a tre incognite?


## Grafici di equazioni

<div class="card"> <!-- 340 parole  -->
A questo punto, siamo pronti per *disegnare* le equazioni a due incognite. Per farlo, basterà segnare tutti i punti sull'asse cartesiana in cui l'equazione è vera. Ogni punto sull'asse cartesiana corrisponde a due numeri, e noi abbiamo due incognite, quindi il procedimento funziona.

Iniziamo dall'*identità*. Perché l'identità sia vera, serve che le due incognite siano uguali tra loro; ovvero, che la *componente orizzontale* sia uguale alla *componente verticale*. I punti che corrispondono a questa descrizione sono quelli della linea inclinata a 45° (ovvero, esattamente a metà tra orizzontale e verticale) che passa per il centro:

![Tutti questi punti hanno <span style="color: green">componente verticale</span> uguale alla <span style="color: red">componente orizzontale</span>; quindi, i due numeri che quel punto rappresenta sono uguali; ed essendo uguali sono soluzioni dell'identità.](graph1.svg width=250px)

Vediamo un altro esempio di grafico di equazione.

> Ho due numeri.
> Il primo è il doppio del secondo.

Visto che rappresentiamo il primo numero con la componente orizzontale e il secondo con la componente verticale, le soluzioni saranno tutti i punti che

> hanno componente orizzontale doppia rispetto alla componente verticale.
>

Ovvero, andando a disegnare questi punti:

![Tutti questi punti hanno <span style="color: red">componente orizzontale</span> doppia rispetto alla <span style="color: green">componente verticale</span>.](graph2.svg width=250px)

In pratica, è la linea che - su un quaderno quadrettato - ha l'inclinazione di "due quadretti verso destra, uno verso l'alto". Un ultimo esempio:

> Ho due numeri.
> Il primo è il secondo più uno.

Ovvero, riformulando come abbiamo fatto prima, vogliamo disegnare tutti i punti tali che *hanno componente orizzontale uguale a quella verticale, più uno*.

![Tutti questi punti hanno <span style="color: red">componente orizzontale</span> uguale alla <span style="color: green">componente verticale</span> <span style="color: blue">più uno</span>.](graph3.svg width=250px)

In pratica, la linea che possiamo disegnare con l'inclinazione di "un quadretto verso destra, uno verso l'alto"; però, iniziando un quadretto più a destra rispetto il punto centrale.
</div>

**Esercizi**

- Disegnare il grafico dell'equazione *"Ho due numeri. Il primo numero più due è il doppio il del secondo"*.

- Disegnare alcune soluzioni dell'equazione *"Ho due numeri. Il primo numero è uguale al secondo moltiplicato per se stesso"*. Consiglio di scegliere una componente verticale e chiedersi a quale componente orizzontale corrisponda (o l'opposto). Quindi, prova a indovinare quale possa essere il grafico dell'equazione.

- Non sempre il grafico di un'equazione è una linea, o una curva. Per esempio, andando a tentativi, prova a disegnare alcune soluzioni di *"Ho due numeri. Il resto del primo numero diviso due è uguale al resto del secondo numero diviso due"*. Vedrai che formano una strana griglia.

## Sostituzione

<div class="card"><!-- 377 parole -->
Quando abbiamo un'equazione a due incognite possiamo sostituire una delle due incognite con un numero; in questo modo, otteniamo un'equazione a una incognita.

Ad esempio, se nell'equazione identità (*"il primo numero è il secondo numero"*) decidiamo che il secondo numero è tre, otteniamo *"il primo numero è tre"*, che ha una sola incognita.

Questo processo di sostituzione di un'incognita con un numero si chiama **sostituzione**.

L'equazione originaria aveva un grafico nel piano cartesiano; l'equazione risultante, avendo un'incognita in meno, avrà un grafico sulla linea dei numeri.

Se conosciamo il grafico nel piano cartesiano, come facciamo a sapere che aspetto avrà il grafico sulla linea dei numeri dopo la sostituzione?

Visto che abbiamo sostituito la seconda incognita con 3, e il secondo numero è la componente verticale, andiamo a segnare <span style="color:purple">(in viola)</span> sul piano cartesiano i numeri con <span style="color:green">componente verticale</span> 3. Gli altri punti non avranno 3 come secondo numero, quindi non ci interessano.

![](graph4A.svg width=250px)

Questi <span style="color:purple">(in viola)</span> sono gli unici punti che possono interessarci dopo la sostituzione, e formano quindi la nostra nuova linea dei numeri. Rimane solo capire quali punti di questa linea siano le soluzioni. Stiamo sostituendo *nell'identità*, quindi disegnamo il grafico dell'identità:

![](graph4.svg width=250px)

Tutti i punti segnati <span style="color:gray">in grigio</span> sono soluzioni dell'identità. Visto che ci interessano solo quelle nella <span style="color:purple">nuova linea dei numeri</span>, *le soluzioni saranno quelle in cui il grafico dell'identità tocca la linea* <span style="color:purple">viola</span>.

Infatti, se un punto è nella linea <span style="color:purple">viola</span> significa che ci interessa ancora dopo la sostituzione; se è nel grafico significa che è una soluzione; quindi se è in entrambi significa che è una soluzione che ci interessa ancora dopo la sostituzione.

Se invece avessimo sostituito la prima incognita invece della seconda, avremmo determinato la <span style="color:red">componente orizzontale</span> e avremmo ottenuto una <span style="color:purple">nuova linea dei numeri verticale</style>:

![](graph4B.svg width=250px)

!!!
    Sostituire la **prima incognita** è scegliere la **componente orizzontale** e ci da una **linea dei numeri verticale**. Sostituire la **seconda incognita** è scegliere la **componente verticale** e ci da una **linea orizzontale**.
</div>

**Esercizi**

Prendiamo, per esempio, l'equazione *"il primo numero moltiplicato per se stesso è il secondo numero"*, che ha questo grafico:

![](graph5.svg width=250px)

- Sostituisci la seconda incognita con un numero in modo da ottenere un'equazione con due soluzioni, e giustifica la tua risposta utilizzando il grafico.

- Come sopra, però la sostituzione non deve risultare in nessuna soluzione.

- Come sopra, però la sostituzione deve risultare in una sola soluzione.

## Surgettività

!!! WARNING
    **Attenzione**: da qui in poi, gli appunti sono una bozza. Non sono ancora stati propriamente riletti, controllati, e potrebbero mancare alcuni grafici.

<div class="card">

Abbiamo visto che, dopo la sostituzione, se l'equazione tocca la nuova linea dei numeri in un punto, avremo una soluzione; se non la tocca in nessun punto, non ne avremmo nessuna; se la tocca in più punti, avremo più soluzioni. Vogliamo creare delle categorie di equazioni in base a questo

> Una equazione è **surgettiva rispetto a un'incognita** se, sostituendo quell'incognita con *un qualsiasi numero*, ho almeno una soluzione.
>

Ovvero,

> Nel grafico di un'equazione surgettiva ogni linea* incontrerà il grafico almeno in un punto.
>

(*) Un'annotazione da fare su linea: visto che la sostituzione di una delle due incognite ci da una linea orizzontale o verticale (a seconda di quale incognita sostituiamo) non sto parlando di qualsiasi linea. Parlo di linee verticali se è surgettiva rispetto alla prima incognita, e di orizzontali se  è surgettiva rispetto alla seconda (per le ragioni che ho spiegato nel paragrafo sulla sostituzione).

Attenzione anche al fatto che la definizione dica *"sostituendo quell'incognita con un qualsiasi numero"*: non basta controllare che sostituendo con un numero ci sia una sola soluzione, o che disegnando una sola linea questa incontri il grafico una sola volta. Bisogna provare a sostituire con tutti i numeri, e disegnare ogni possibile linea.

Faccio subito un paio di esempi. L'identità è surgettiva rispetto a entrambe le incognite. Questo perché, se sostituisci un'incognita con un numero (ad esempio, sostituendo la prima incognita con *tre*) possiamo scegliere lo stesso numero anche per l'altra incognita e otteremo una soluzione (ad esempio, *tre è tre* è una soluzione). Graficamente:

![Ho disegnato una linea orizzontale per controllare la surgettività rispetto alla <span style="color:red">seconda incognita</span> e un paio verticali per la surgettività rispetto alla <span style="color:green">prima incognita</span>; in tutti i questi casi, le linee incontrano il grafico dell'identità almeno in un punto. È facile vedere come questo succede a priori di dove tracciamo le linee verticali od orizzontali.](graph6.svg width=250px)

Prendiamo poi come esempio l'equazione che ha questo grafico (lo trovate negli esercizi della scorsa sezione):

![](graph5.svg width=250px)

Se tracciamo una linea verticale, incontreremo sempre almeno un punto. Quindi, l'equazione è surgettiva rispetto alla prima incognita. Se invece tracciamo una linea orizzontale possiamo ottenere due punti, oppure nessuno. Visto che esiste quest'ultima possibilità, l'equazione non è surgettiva rispetto alla seconda incognita.
</div>

**Esercizi**

- Disegnare il grafico di un'equazione surgettiva rispetto alla seconda incognita ma non rispetto alla prima.

- Disegnare il grafico di un'equazione non surgettiva rispetto a entrambe le due incognite.

- Far vedere che l'equazione negli esercizi della scorsa sezione è effettivamente surgettiva rispetto alla prima incognita senza utilizzare il grafico.

## Iniettività e Funzioni

<div class="card">
Diamo ora una definizione simile a quella di surgettività.

> Una equazione è **iniettiva rispetto a un'incognita** se, sostituendo quell'incognita con *un qualsiasi numero*, ho al massimo una soluzione.
>

Cioè, abbiamo cambiato "ho almeno una soluzione" con "ho al massimo una soluzione". Graficamente,

> Nel grafico di un'equazione iniettiva ogni linea incontrerà il grafico al massimo in un punto.
>

Sempre (questo è importante) ricordando che non stiamo parlando di una qualsiasi linea, ma di linee verticali o orizzontali a seconda di se ci stiamo riferendo alla prima o seconda incognita rispettivamente.

Vediamo che l'identità - oltre ad essere bigettiva - è anche iniettiva. Questo perché dopo una qualsiasi sostituzione (ad esempio, *la prima incognita con 3*) avremo che l'unica soluzione è quella che vede l'altra l'incognita con lo stesso numero (*3 è 3*). Ogni altra soluzione sarebbe sbagliata (*3 è 4*; *3 è -2,5*; eccetera). Graficamente:

![Tracciando le linee esattamente come prima, vediamo che incrociano il grafico in non più di un punto](graph6.svg width=250px)

Prendendo in esempio l'equazione che ha questo grafico, come nella scorsa sezione:

![](graph5.svg width=250px)

Vediamo che tracciando una qualsiasi linea verticale, questa incontrerà il grafico sempre in un solo punto; quindi, abbiamo l'iniettività rispetto alla prima incognita. Se invece prendiamo linee orizzontali, queste potrebbero incontrare il grafico in nessun punto, oppure in due. Visto che esiste quest'ultimo caso, la funzione non è iniettiva rispetto alla seconda incognita.

In tutti questi esempi, le funzioni erano o contemporaneamente iniettive e surgettive o nessuna delle due. Spesso possiamo avere anche equazioni surgettive ma non iniettive o opposto.

> Quando, però, un'equazione è iniettiva e surgettiva rispetto a un'incognita, diciamo che è **funzione rispetto a quell'incognita**.
>

Ad esempio, l'identità è bigettiva rispetto a entrambe le incognite.
</div>

**Esercizi**

- Disegnare il grafico di un'equazione che non sia né iniettiva né surgettiva rispetto a entrambe le incognite.

- Disegnare il grafico di un'equazione funzione rispetto alla prima incognita e iniettiva rispetto alla seconda.

- Disegnare il grafico di un'equazione funzione rispetto alla seconda incognita e surgettiva rispetto alla prima.

## Bigettività

<div class="card">
Nella conclusione della scorsa sezione abbiamo visto una definizione fondamentale: quella di *funzione*. Voglio sottolinearne ancora l'aspetto grafico; nel parlare di funzioni *rispetto alla prima incognita*,

> Se si traccia una linea verticale nel grafico di una funzione, questa linea incontrerà il grafico in un solo punto.
>

Se si considerano le funzioni rispetto alla seconda incognita, si parla invece di linee orizzontali. Abbiamo visto sopra che *l'identità è una funzione rispetto a entrambe le incognite*, e l'equazione con cui abbiamo concluso la scorsa sezione è una funzione rispetto alla prima incognita.

D'ora in poi, dirò semplicemente che un'equazione è **una funzione** se è una funzione *rispetto all prima incognita*. In più,

> Una funzione rispetto a un'incognita è detta **iniettiva** se è anche iniettiva rispetto all'altra incognita, è detta **surgettiva** se è anche surgettiva rispetto all'altra incognita, ed è detta **bigettiva** se è anche funzione rispetto all'altra incognita.
>

Il miglior esempio di funzione bigettiva è l'identità. La bigettività è attualmente una proprietà molto forte: se un'equazione è una funzione bigettiva, significa che è sia iniettiva che surgettiva rispetto a entrambe le incognite, ovvero

> Nel grafico di una funzione bigettiva, disegnando una qualsiasi linea verticale od orizzontale, questa incontrerà il grafico in un solo punto.
>

L'essere una funzione (non necessariamente bigettiva) ha anche un altro importante significato. Visto che sostituendo l'incognita con un *qualsiasi* numero mi darà sempre una sola soluzione, diciamo che la soluzione *dipende esclusivamente dal numero con cui scegliamo di sostituire*. Ovvero, possiamo definire

> **L'input** di una funzione rispetto a un'incognita è il numero con cui sostituiamo quell'incognita. **L'output** è, invece, la soluzione che otteniamo con quell'input.
>

e dire che

> Una funzione prende *un input* (ovvero, un numero con cui sostituire l'incognita) e restituisce un *output* (ovvero, l'unica soluzione corrispondente a quel numero).
>

Il vantaggio delle funzioni è proprio che abbiamo la certezza che *per ogni input abbiamo un output*; se provassimo ad applicare lo stesso concetto alle funzioni in generale, potremmo avere zero, molteplici o infiniti output a partire dallo stesso input.

Facciamo un esempio con l'identità: è una funzione. Se scegliamo come input il numero 3, l'unica soluzione sarà "3 è 3"; quindi anche l'output è 3, perché abbiamo sostituito l'altra incognita con 3 per avere quella soluzione. In generale, l'output dell'identità è sempre il suo input.

D'ora in poi, quando una funzione ha un nome (ad esempio, *"la funzione"*), diremo che

> l'output **è** la funzione **dell'** input (ad esempio, "3 *è* l'identità *di* 3").
>
</div>

Prendiamo l'equazione *"il primo numero moltiplicato per se stesso è il secondo numero""* e chiamiamola "il quadrato".

- Mostra che il quadrato è una funzione rispetto alla prima incognita senza usare il grafico.

- Calcola il *quadrato di venti*.

- Cosa otteniamo se in una funzione (rispetto alla prima incognita) iniettiva scambiamo tra loro le due incognite? E se la funzione fosse bigettiva?

<!--
Da fare:
- Spiegazione di come posso definire un'equazione direttamente utilizzando la nuova formulazione, e.g. chiamando doppio "il primo numero è il secondo per due" e dicendo il doppio di un numero è il numero per due.
- Spiegazione di come le funzioni in questo modo possono essere viste come qualcosa che partono da un punto e arrivano a un altro
- Spiegazione del significato di iniettiva / surgettiva / bigettiva in questo caso
- Definizione di radice rispetto alle due incognite, ovvero la soluzione ponendo quell'incognita uguale a zero
- Definizione di equazione lineare, di inclinazione, di altezza, come trovarne le radici
-->

<!-- Markdeep: --> <meta charset="utf-8" emacsmode="-*- markdown -*"> <meta name="viewport" content="width=device-width, initial-scale=1"><script>markdeepOptions={tocStyle:'long', autoLinkImages:false}</script><link rel="stylesheet" href="style.css"><style class="fallback">body{visibility:hidden;white-space:pre;font-family:monospace}</style><script src="markdeep.min.js" charset="utf-8"></script><script src="https://morgan3d.github.io/markdeep/latest/markdeep.min.js?" charset="utf-8"></script><script>window.alreadyProcessedMarkdeep||(document.body.style.visibility="visible")</script>
