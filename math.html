**Appunti di Matematica**

# Le basi

## I numeri

<div class="card">

Questa è la retta dei numeri.

*******************************
*  -3  -2  -1   0   1   2   3
* ----------------------------
*******************************
 [Immaginate che la retta continui all'infinito in entrambe le direzioni.]

I numeri possono essere divisi in tre categorie: i numeri **positivi**, i numeri **negativi**, e lo zero. Con numeri *positivi* intendo tutti i numeri maggiori di zero (cioè dallo zero in poi, non compreso). Con i numeri *negativi* intendo tutti i numeri minori di zero (cioè tutti i numeri fino allo zero, non compreso).

Quando disegno i numeri *positivi* sulla retta dei numeri faccio una linea che copre tutti i numeri a destra dello zero. Per indicare che lo zero non è compreso, lo indico con un pallino vuoto:

*******************************
*  -3  -2  -1   0   1   2   3
*               o-------------
*******************************

Quando disegno i numeri *negativi*, invece, faccio una linea che copre tutti i numeri a sinistra dello zero (ancora indicato da un pallino vuoto).

*******************************
*  -3  -2  -1   0   1   2   3
* --------------o
*******************************

Quando dovrò riferirmi ai numeri dallo zero *compreso* in poi, li chiamerò numeri **non negativi**. Per indicare tutti i numeri fino allo zero *compreso* utilizzerò il termine numeri **non positivi**. Nel disegnare questi numeri, per indicare che lo zero è compreso, lo segnerò con un pallino pieno. Questi sono i numeri *non negativi*:

*******************************
*  -3  -2  -1   0   1   2   3
*               *-------------
*******************************

Questi, invece, i *non positivi*:

*******************************
*  -3  -2  -1   0   1   2   3
* --------------*
*******************************

Per parlare di tutti i numeri eccetto lo zero, dirò numeri **non nulli**. Li possiamo disegnare così, segnando la mancanza dello zero con un pallino vuoto:

*******************************
*  -3  -2  -1   0   1   2   3
* --------------o-------------
*******************************

Quando parlo di numeri **interi**, mi riferisco a tutti quelli che scriviamo senza virgola, ad esempio: 1, -1, 2, -2. Per disegnarli nella retta dei numeri, faccio un pallino pieno in corrispondenza a ogni numero intero:

******************************
*  -3  -2  -1   0   1   2   3
*
*   *   *   *   *   *   *   *
******************************

Per fare un altro esempio, questi sono i numeri *interi positivi*:

******************************
*  -3  -2  -1   0   1   2   3
*
*                   *   *   *
******************************
</div>

**Esercizi**

- Disegnare i numeri *interi non nulli*; disegnare i numeri *non positivi pari*.

- Come potremmo disegnare tutti i numeri da 1 a 2 compresi? E se il 2 non fosse compreso?

- Ho disegnato spesso pallini pieni non collegati a nessuna linea. Invece, i pallini vuoti sono sempre disegnati attaccati a una linea. Perché?

# Equazioni e funzioni

## Le equazioni

<div class="card"> <!-- 331 parole  -->
Nella matematica è fondamentale esprimere relazioni fra numeri, chiamate equazioni. Alcuni esempi di equazioni possono essere:

> Il doppio di due è quattro.
> Sette è la metà di quattordici.
> Due è uno più uno.

Uno potrebbe giustamente chiedere: «come facciamo a sapere che queste equazioni siano vere?». È una domanda lecita che affronteremo in seguito. Per ora, diamo per scontata che l'algebra che ci hanno insegnato alle elementari sia *vera*.

Una **equazione** è composta da due parti (una **sinistra** e una **destra**). L'equazione è **vera** se effettivamente le due parti sono uguali (secondo l'algebra elementare), e **falsa** altrimenti. Per esempio, separiamo le parti sinistre e destre delle equazioni che abbiamo visto sopra:

Sinistra | Destra
---------|-------
Il doppio di due | Quattro
Sette | Metà di quattordici
Due | Uno più uno

Queste equazioni sono molto specifiche; spesso, nella matematica, sono necessarie equazioni più generiche, come ad esempio:

> Ho un numero.
> Questo numero è la metà di dieci.

In questo esempio, uno dei numeri nell'equazione non è conosciuto a priori; lo chiamiamo **incognita**. In questo caso, però, è facile vedere che l'unico numero per cui l'equazione potrebbe essere vera è cinque. Per qualsiasi altro numero sarebbe falsa.

I numeri con cui possiamo sostituire le incognite rendendo vera l'equazione si chiamano **soluzioni**. In questo caso, 5 è soluzione.

Passiamo a un esempio ancora più generale.

> Ho due numeri.
> Il primo numero è il doppio del secondo.

Questa equazione è vera? Dipende da quali numeri scegliamo! È vera per 4 e 2, ma non è vera per 7 e 10. In questo caso, abbiamo due *incognite* e abbiamo che 4 e 2 sono una soluzione, ma non l'unica.

Le equazioni con due incognite sono l'argomento principale di questa sezione. L'equazione più importante di tutte, che chiamiamo **identità**, è la più semplice che possiamo immaginare:

> Ho due numeri.
> Il primo è uguale al secondo.

Per esempio, i numeri 2 e 2 sono soluzioni; invece, 3 e 5 non lo sono.
</div>

**Esercizi**

- Fare un esempio di equazione a tre incognite.

- Fare un esempio di equazione senza soluzioni.

- Fare un esempio di equazione con infinite soluzioni.

## Piano cartesiano

<div class="card"> <!-- 376 parole  -->
Molto spesso è più facile capire *quando* un'equazione è vera grazie ai grafici. In generale, nella matematica è sempre utile fermarsi e fare qualche disegno per assicurarsi di avere chiara in mente un'idea di cosa si sta parlando. Tutto sta a capire quale sia la maniera più corretta o utile di fare grafici e disegni. Addirittura, a volte esistono vari modi di rappresentare lo stesso concetto. In questi appunti io proporrò sempre solo alcuni di questi possibili metodi: quelli che, secondo me, ci aiutano di più.

Torniamo un attimo sulla nostra equazione a *una* incognita: «Ho un numero; questo numero è la metà di dieci». Possiamo disegnare con un pallino pieno sulla retta dei numeri tutti i valori per cui questa equazione è vera:

*******************************
*   0   1   2   3   4   5   6
*
*                       *
*******************************

Abbiamo un pallino corrispondente alla nostra soluzione. Non sempre è così semplice! Per esempio, prendiamo l'equazione un po' più complessa

> Ho un numero.
> Questo numero, moltiplicato per se stesso, è uno.

Ricordandoci che *più per più uguale più* e *meno per meno uguale più*, possiamo vedere che l'equazione è vera sia per 1 che per -1:

*******************************
*  -3  -2  -1   0   1   2   3
*
*           *       *
*******************************

Ecco che siamo passati da una soluzione a due.

Il nostro obiettivo è studiare in modo simile anche le equazioni con due incognite. Nell'asse dei numeri, ogni punto corrisponde a un numero. In questo modo, possiamo colorare tutti i punti corrispondenti alle soluzioni.

Se abbiamo due incognite, invece, dobbiamo assegnare a ogni punto *due* numeri: uno per incognita.

Per fare questo, utilizziamo il piano cartesiano:

*******************************
*             ^
*             |
*             |
*             |
*             |
* <-----------*----------->
*             |
*             |
*             |
*             |
*             v
*******************************

In pratica, stiamo mettendo due rette dei numeri a croce. Queste due rette dei numeri, in questo caso, sono chiamate **assi**. Ogni punto di questo grafico corrisponderà a due numeri: uno sarà il suo valore sull'asse verticale, l'altro il suo valore sull'asse orizzontale. Ad esempio, il punto corrispondente ai numeri 5 e 3 sarà:

![](MathAssets/graph0.svg width=250px)

Per convenzione, rappresentiamo il primo dei due numeri sull'asse orizzontale e lo chiamiamo <span style="color:darkred">**componente orizzontale**</span> (che corrisponde, graficamente, a quanto il punto è a destra rispetto al centro).

Invece, rappresentiamo il secondo numero sull'asse verticale e lo chiamiamo <span style="color:green">**componente verticale**</span> (che corrisponde, graficamente, a quanto il punto è in alto rispetto al centro).
</div>

**Esercizi**

- Disegnare sulla retta dei numeri le soluzioni dell'equazione "ho un numero che moltiplicato per zero è uguale a zero".

- Disegnare sulla retta dei numeri le soluzione dell'equazione "ho un numero. Il resto di questo numero diviso due è zero".

- Come potremmo fare a disegnare grafici di equazioni a tre incognite?


## Grafici di equazioni

<div class="card"> <!-- 340 parole  -->
A questo punto, siamo pronti per *disegnare* le equazioni a due incognite. Per farlo, basterà segnare tutti i punti sull'asse cartesiana in cui l'equazione è vera. Ogni punto sull'asse cartesiana corrisponde a due numeri, e noi abbiamo due incognite, quindi il procedimento funziona.

Iniziamo dall'*identità*. Perché l'identità sia vera, serve che le due incognite siano uguali tra loro; ovvero, che la *componente orizzontale* sia uguale alla *componente verticale*. I punti che corrispondono a questa descrizione sono quelli della linea inclinata a 45° (ovvero, esattamente a metà tra orizzontale e verticale) che passa per il centro:

![Tutti questi punti hanno <span style="color: green">componente verticale</span> uguale alla <span style="color: darkred">componente orizzontale</span>; quindi, i due numeri che quel punto rappresenta sono uguali; ed essendo uguali sono soluzioni dell'identità.](MathAssets/graph1.svg width=250px)

Vediamo un altro esempio di grafico di equazione.

> Ho due numeri.
> Il primo è il doppio del secondo.

Visto che rappresentiamo il primo numero con la componente orizzontale e il secondo con la componente verticale, le soluzioni saranno tutti i punti che

> hanno componente orizzontale doppia rispetto alla componente verticale.
>

Ovvero, andando a disegnare questi punti:

![Tutti questi punti hanno <span style="color: darkred">componente orizzontale</span> doppia rispetto alla <span style="color: green">componente verticale</span>.](MathAssets/graph2.svg width=250px)

In pratica, è la linea che - su un quaderno quadrettato - ha l'inclinazione di "due quadretti verso destra, uno verso l'alto". Un ultimo esempio:

> Ho due numeri.
> Il primo è il secondo più uno.

Ovvero, riformulando come abbiamo fatto prima, vogliamo disegnare tutti i punti tali che *hanno componente orizzontale uguale a quella verticale, più uno*.

![Tutti questi punti hanno <span style="color: darkred">componente orizzontale</span> uguale alla <span style="color: green">componente verticale</span> <span style="color: blue">più uno</span>.](MathAssets/graph3.svg width=250px)

In pratica, la linea che possiamo disegnare con l'inclinazione di "un quadretto verso destra, uno verso l'alto"; però, iniziando un quadretto più a destra rispetto il punto centrale.
</div>

**Esercizi**

- Disegnare il grafico dell'equazione *"Ho due numeri. Il primo numero più due è il doppio il del secondo"*.

- Disegnare alcune soluzioni dell'equazione *"Ho due numeri. Il primo numero è uguale al secondo moltiplicato per se stesso"*. Consiglio di scegliere una componente verticale e chiedersi a quale componente orizzontale corrisponda (o l'opposto). Quindi, prova a indovinare quale possa essere il grafico dell'equazione.

- Non sempre il grafico di un'equazione è una linea, o una curva. Per esempio, andando a tentativi, prova a disegnare alcune soluzioni di *"Ho due numeri. Il resto del primo numero diviso due è uguale al resto del secondo numero diviso due"*. Vedrai che formano una strana griglia.

## Sostituzione

<div class="card"><!-- 377 parole -->
Quando abbiamo un'equazione a due incognite possiamo sostituire una delle due incognite con un numero; in questo modo, otteniamo un'equazione a una incognita.

Ad esempio, se nell'equazione identità (*"il primo numero è il secondo numero"*) decidiamo che il secondo numero è tre, otteniamo *"il primo numero è tre"*, che ha una sola incognita.

Questo processo di sostituzione di un'incognita con un numero si chiama **sostituzione**.

L'equazione originaria aveva un grafico nel piano cartesiano; l'equazione risultante, avendo un'incognita in meno, avrà un grafico sulla linea dei numeri.

Se conosciamo il grafico nel piano cartesiano, come facciamo a sapere che aspetto avrà il grafico sulla linea dei numeri dopo la sostituzione?

Visto che abbiamo sostituito la seconda incognita con 3, e il secondo numero è la componente verticale, andiamo a segnare <span style="color:purple">(in viola)</span> sul piano cartesiano i numeri con <span style="color:green">componente verticale</span> 3. Gli altri punti non avranno 3 come secondo numero, quindi non ci interessano.

![](MathAssets/graph4A.svg width=250px)

Questi <span style="color:purple">(in viola)</span> sono gli unici punti che possono interessarci dopo la sostituzione, e formano quindi la nostra nuova linea dei numeri. Rimane solo capire quali punti di questa linea siano le soluzioni. Stiamo sostituendo *nell'identità*, quindi disegnamo il grafico dell'identità:

![](MathAssets/graph4.svg width=250px)

Tutti i punti segnati <span style="color:gray">in grigio</span> sono soluzioni dell'identità. Visto che ci interessano solo quelle nella <span style="color:purple">nuova linea dei numeri</span>, *le soluzioni saranno quelle in cui il grafico dell'identità tocca la linea* <span style="color:purple">viola</span>.

Infatti, se un punto è nella linea <span style="color:purple">viola</span> significa che ci interessa ancora dopo la sostituzione; se è nel grafico significa che è una soluzione; quindi se è in entrambi significa che è una soluzione che ci interessa ancora dopo la sostituzione.

Se invece avessimo sostituito la prima incognita invece della seconda, avremmo determinato la <span style="color:darkred">componente orizzontale</span> e avremmo ottenuto una <span style="color:purple">nuova linea dei numeri verticale</style>:

![](MathAssets/graph4B.svg width=250px)

!!!
    Sostituire la **prima incognita** è scegliere la **componente orizzontale** e ci da una **linea dei numeri verticale**. Sostituire la **seconda incognita** è scegliere la **componente verticale** e ci da una **linea orizzontale**.
</div>

**Esercizi**

Prendiamo, per esempio, l'equazione *"il primo numero moltiplicato per se stesso è il secondo numero"*, che ha questo grafico:

![](MathAssets/graph5.svg width=250px)

- Sostituisci la seconda incognita con un numero in modo da ottenere un'equazione con due soluzioni, e giustifica la tua risposta utilizzando il grafico.

- Come sopra, però la sostituzione non deve risultare in nessuna soluzione.

- Come sopra, però la sostituzione deve risultare in una sola soluzione.

## Dominio

!!! WARNING
    **Attenzione**: da qui in poi, gli appunti sono una bozza. Non sono ancora stati propriamente riletti, controllati, e potrebbero mancare alcuni grafici.

<div class="card">
Abbiamo dato per scontato di poter sostituire qualsiasi numero nelle equazioni. Possiamo anche decidere di permettere solo alcuni numeri (per esempio, "soltanto i positivi", o "quelli più piccoli di tre").

> Il **dominio di un'incognita** sono i numeri con cui possiamo sostituire quell'incognita.
>

Il dominio non è una cosa che dobbiamo calcolare ma un insieme di numeri che scegliamo arbitrariamente.

Ricordandoci che la prima e la seconda incognita corrispondono alla componente orizzontale e verticale rispettivamente, possiamo disegnare sul grafico soltanto i punti nel loro dominio. Ad esempio, supponiamo di scegliere i numeri *maggiori di 1* come dominio rispetto alla <span style="color:darkred">prima incognita</span> e i numeri *tra 1 e 3* rispetto alla <span style="color:green">seconda</span>:

![](MathAssets/graph10.svg width=250px)

Ho segnato in <span style="color:purple">viola chiaro</span> tutti i numeri che hanno componente orizzontale e verticale nei rispettivi domini. Le soluzioni dell'equazione potranno essere solo lì, perché negli altri punti non possiamo fare sostituzioni. Per esempio, ecco l'identità limitata in questo dominio:

![](MathAssets/graph11.svg width=250px)

!!!
    A volte, per semplicità, utilizziamo solo **dominio** per riferirci al *dominio della prima incognita* e **codominio** per il *dominio della seconda incognita*.
</div>

## Immagine

<div class="card">
Prendiamo, per esempio, un grafico di un'equazione.

![](MathAssets/graph5.svg width=250px)

Scegliamo qualche soluzione nel grafico. Possiamo <span style="color:darkorange">spostare</span> questi punti sull'asse verticale; in questo modo, otteniamo la loro componente verticale.

![](MathAssets/graph13.svg width=250px)

Possiamo provare a <span style="color:darkorange">spostare</span> *tutte* le soluzioni del grafico nell'asse verticale, in modo da ottenere *tutte* le possibili componenti verticali:

![](MathAssets/graph14.svg width=250px)

Otteniamo le componenti verticali di tutte le soluzioni, ovvero *le possibili soluzioni sostituendo la prima incognita con qualsiasi numero*. Per esempio, visto che tutte le componenti verticali in questo caso sono positive, allora sostituendo la prima incognita con qualsiasi numero otterremo sempre una soluzione positiva:

![Sostituisco la <span style="color:darkred">prima incognita</span> con 3, ottendo la nuova <span style="color:purple">linea dei numeri</span> e troviamo <span style="color:olive">la soluzione</span> che possiamo <span style="color:darkorange">spostare</span> sull'asse verticale e vediamo che è nell'insieme di <span style="color:green">tutte le possibili soluzioni</span>.](MathAssets/graph12.svg width=250px)

Quindi,

> Chiamiamo **immagine di un'incognita** l'insieme delle soluzioni che possiamo ottenere sostituendo quell'incognita.
>

Abbiamo visto che graficamente questo corrisponde a spostare tutte le soluzioni sull'asse verticale (se stiamo parlando dell'immagine della prima incognita) o orizzontale (se stiamo parlando dell'immagine della seconda incognita).

!!!
    A volte, per semplicità, utilizziamo solo **immagine** per riferirci *all'immagine della prima incognita* e **controimmagine** per riferirci *all'immagine della seconda incognita*.

L'immagine dipende dal dominio che scegliamo, perché se scegliamo un dominio più piccolo abbiamo meno possibili soluzioni. In ogni caso, l'immagine di un'incognita è sempre all'interno del dominio dell'altra:

![<span style="color:darkorange">L'immagine</span> è dentro <span style="color:green">il codominio</span> e <span style="color:blue">la controimmagine</span> è dentro <span style="color:darkred">il dominio</span>.](MathAssets/graph15.svg width=250px)

</div>

## Surgettività

<div class="card">
Visto che le soluzioni dopo una sostituzione sono i punti in cui la nuova linea dei numeri tocca l'equazione, avremo una soluzione per ogni punto in cui si toccano. Ad esempio,

![Ho disegnato <span style="color:darkred">tre linee</span> corrispondenti a tre sostituzioni. La prima non incontra il grafico dell'equazione, quindi non abbiamo soluzioni dopo la sostituzione. La seconda lo incontra una volta, quindi abbiamo una soluzione. La terza due volte, quindi ne abbiamo due.](MathAssets/graph7.svg width=250px)

Fra tutte le equazioni, sono particolarmente interessanti quelle che hanno sempre almeno una soluzione, a priori di come si vada a sostituire. Le chiamiamo *suriettive*:

> Una equazione è **suriettiva rispetto a un'incognita** se, sostituendo quell'incognita con *un qualsiasi numero*, ho almeno una soluzione.
>

Ovvero, ricordandoci che la sostituzione rispetto alla prima incognita corrisponde a una linea verticale e quella rispetto alla seconda a una orizzontale,

> Nel grafico di un'equazione suriettiva rispetto alla prima/seconda incognita ogni linea verticale/orizzontale (rispettivamente) incontrerà il grafico almeno in un punto.
>

L'identità è suriettiva rispetto a entrambe le incognite:

![Ho disegnato una linea orizzontale per controllare la suriettività rispetto alla <span style="color:darkred">seconda incognita</span> e un paio verticali per la suriettività rispetto alla <span style="color:green">prima incognita</span>; in tutti questi casi, le linee incontrano il grafico almeno in un punto. Questo è chiaramente vero per tutte le linee verticale e orizzontali.](MathAssets/graph6.svg width=250px)

Infatti, se faccio - per esempio - la sostituzione di una delle due incognite con tre, avrò sicuramente almeno una soluzione: *tre è tre*. Se la faccio con cinque, avrò *cinque è cinque*. Non importa con quale numero sostituisco, avrò sempre almeno questa soluzione.

Prendiamo poi come esempio l'equazione che ha questo grafico (lo trovate negli esercizi della scorsa sezione):

![Tutte le <span style="color:green">linee verticali</span> icontrano almeno un punto, quindi l'equazione è suriettiva rispetto alla prima incognita. C'è almeno una <span style="color:darkred">linea orizzontale</span> senza soluzioni, quindi non è suriettiva rispetto alla seconda incognita.](MathAssets/graph8.svg width=250px)

!!!
    Nelle equazioni suriettive ogni linea incontrerà sempre il grafico in un punto; quindi, spostando ogni punto del grafico sull'asse, avremo che tutto il dominio verrà coperto:

    ![](MathAssets/graph16.svg width=250px)

    Riformulando: se l'equazione è suriettiva rispetto a un'incognita, tutto il dominio di quell'incognità sara coperto dall'immagine dell'altra incognita.

    Per questo motivo in inglese *biettivo* è spesso tradotto in *onto*, che in italiano può essere tradotto come *copre*.
</div>

**Esercizi**

- Disegnare il grafico di un'equazione suriettiva rispetto alla seconda incognita ma non rispetto alla prima.

- Disegnare il grafico di un'equazione non suriettiva rispetto a entrambe le due incognite.

- Far vedere che l'equazione negli esercizi della scorsa sezione è effettivamente suriettiva rispetto alla prima incognita senza utilizzare il grafico.

## Iniettività e Funzioni

<div class="card">
Un altro tipo di equazioni che ci interessano sono quelle in cui, dopo una sostituzione, non abbiamo mai due soluzioni o più; ovvero, o abbiamo una soluzione (e in quel caso è unica) o non ne abbiamo nessuna. Le chiamiamo iniettive:

> Una equazione è **iniettiva rispetto a un'incognita** se, sostituendo quell'incognita con *un qualsiasi numero*, ho al massimo una soluzione.
>

Cioè, abbiamo cambiato "ho almeno una soluzione" con "ho al massimo una soluzione". Graficamente,

> Nel grafico di un'equazione iniettiva rispetto alla prima/seconda incognita ogni linea verticale/orizzontale (rispettivamente) incontrerà il grafico al massimo in un punto.
>

Vediamo che l'identità - oltre ad essere suriettiva - è anche iniettiva:

![Tracciando le linee esattamente come prima, vediamo che non incrociano mai il grafico in più di un punto.](MathAssets/graph6.svg width=250px)

Infatti, se - per esempio - sostituisco una delle incognite con tre, l'unica soluzione sarà *tre è tre*. Tutte le altre  combinazioni (*cinque è tre*, *meno due è tre*) non saranno soluzioni.

Prendendo in esempio l'equazione che ha questo grafico, come nella scorsa sezione:

![Qualsiasi <span style="color:green">linea verticale</span> incontrerà il grafico al massimo in un punto, quindi l'equazione è iniettiva rispetto alla prima incognita. Una linea <span style="color:darkred">linea orizzontale</span> incontra il grafico in due punti, quindi l'equazione non è iniettiva rispetto alla seconda incognita.](MathAssets/graph8.svg width=250px)

!!!
    Visto che nelle funzioni iniettive sostituendo l'incognita abbiamo al massimo una soluzione, non è mai possibile che ci siano due soluzioni con la stessa componente verticale/orizzontale.

    Per questo motivo in inglese *iniettiva* è spesso tradotto in *one-to-one*, ovvero *uno-a-uno*, perché scegliendo un valore della seconda incognita ce ne sarà solo uno corrispondente nella primo incognita, o opposto.

In tutti questi esempi, le equazioni erano o contemporaneamente iniettive e suriettive o nessuna delle due. Spesso possiamo avere anche equazioni suriettive ma non iniettive od opposto.

> Quando, però, un'equazione è iniettiva e suriettiva rispetto a un'incognita, diciamo che è **funzione rispetto a quell'incognita**.
>

Ad esempio abbiamo visto che l'identità è funzione rispetto a entrambe le incognite. Ultima definizione importante:

> Quando un'equazione è funzione rispetto ad entrambe le incognite, viene chiamata *funzione biettiva*.
>
</div>

**Esercizi**

- Disegnare il grafico di un'equazione che non sia né iniettiva né suriettiva rispetto a entrambe le incognite.

- Disegnare il grafico di un'equazione funzione rispetto alla prima incognita e iniettiva rispetto alla seconda.

- Disegnare il grafico di un'equazione funzione rispetto alla seconda incognita e suriettiva rispetto alla prima.

## In funzione di

<div class="card">
Per concludere, chiariamo qualche termine. D'ora in poi, per semplicità, dirò *funzione* per intendere *funzione rispetto alla prima incognita*.

Perché "funzione"? La loro definizione ci dice che, nel momento in cui scegliamo un numero con cui sostituire la prima incognita, avremo *una e una sola soluzione*. Ovvero, la soluzione è *in funzione* del numero con cui sostituiamo, perché dipende solo da quello.

![](MathAssets/graph9.svg width=250px)

Quindi, nel momento in cui decidiamo il numero con cui sostituire, otteniamo la soluzione corrispondente. C'è un modo più veloce di dire "la soluzione corrispondente alla sostituzione dell'incognita con il numero...", ed è:

> **La funzione di un numero** è la soluzione che otteniamo sostituendo l'incognita corrispondente con quel numero.
>

Alcune funzioni hanno un nome, per esempio *l'identità*. Abbiamo anche la funzione chiamata *doppio* definita come "il primo numero per due è il secondo". In questi casi, possiamo dire:

> *L'identità di tre* è tre. *Il doppio di cinque* è dieci
>

Perché, in quest'ultimo caso, se sostituisco la prima incognita con cinque ottengo "cinque per due è il secondo numero", e l'unica soluzione è dieci. In generale,

> *Il doppio di un numero* è il numero per due
>

Questo modo di esprimere le funzioni è così comodo che solitamente si definiscono così. Per esempio, se io dico

> *La funzione di un numero* è tre volte quel numero più due
>

La funzione di cui parlo è l'equazione "il primo numero per tre più due è il secondo numero".

Infine, cerchiamo di capire ancora meglio cosa significano "funzione surgettiva" e "funzione iniettiva". Utilizzerò un grafico diverso dal solito: disegno due linee dei numeri una sotto l'altra e indico con delle freccie l'effetto della funzione. Ad esempio, se *la funzione di tre è cinque*, disegnerò una freccia che va da tre a cinque. Per esempio, l'identità è:

![](MathAssets/graph18.svg width=250px)

In questo tipo di grafico, la controimmagine sono tutti i punti da cui partono le frecce, e l'immagine sono tutti i punti in cui arrivano. In più, il numero di soluzioni sostituendo la prima/seconda incognita è il numero di frecce che parte/arriva in un punto.

Le **funzioni suriettive** sono equazioni suriettive rispetto a entrambe le incognite.  Abbiamo che l'immagine e controimmagine coprono tutto il dominio; ovvero, parte una freccia da ogni punto e arriva una freccia in ogni punto.

![Questa funzione è suriettiva perché da ogni punto parte o arriva una freccia.](MathAssets/graph19.svg width=250px)

Le **funzioni iniettive** sono equazioni iniettive rispetto a entrambe le incognite. Abbiamo che il numero di soluzioni dopo una qualsiasi sostituzione sarà sempre al massimo uno, quindi da ogni punto parte o arriva al massimo una freccia.

![Questa funzione è iniettiva perché non ci sono due freccie che partono o arrivano nello stesso punto.](MathAssets/graph20.svg width=250px)

Unendo le due cose, le **funzioni biettive** sono funzioni che collegano ogni numero nel dominio con un numero (e uno soltanto) nel codominio, coprendo tutto il codominio.

![](MathAssets/graph18.svg width=250px)

</div>

**Esercizi**

Prendiamo l'equazione *"il primo numero moltiplicato per se stesso è il secondo numero""* e chiamiamola "il quadrato".

- Mostra che il quadrato è una funzione rispetto alla prima incognita senza usare il grafico.

- Calcola il *quadrato di venti*.

- Cosa otteniamo se in una funzione (rispetto alla prima incognita) iniettiva scambiamo tra loro le due incognite? E se la funzione fosse biettiva?

<!--
Da fare:
- Spiegazione di come posso definire un'equazione direttamente utilizzando la nuova formulazione, e.g. chiamando doppio "il primo numero è il secondo per due" e dicendo il doppio di un numero è il numero per due.
- Spiegazione di come le funzioni in questo modo possono essere viste come qualcosa che partono da un punto e arrivano a un altro
- Spiegazione del significato di iniettiva / suriettiva / biettiva in questo caso
- Definizione di radice rispetto alle due incognite, ovvero la soluzione ponendo quell'incognita uguale a zero
- Definizione di equazione lineare, di inclinazione, di altezza, come trovarne le radici
-->

<!-- Markdeep: --> <meta charset="utf-8" emacsmode="-*- markdown -*"> <meta name="viewport" content="width=device-width, initial-scale=1"><script>markdeepOptions={tocStyle:'long', autoLinkImages:false}</script><link rel="stylesheet" href="style.css"><style class="fallback">body{visibility:hidden;white-space:pre;font-family:monospace}</style><script src="markdeep.min.js" charset="utf-8"></script><script src="https://morgan3d.github.io/markdeep/latest/markdeep.min.js?" charset="utf-8"></script><script>window.alreadyProcessedMarkdeep||(document.body.style.visibility="visible")</script>
